
<h1>Referentni tip podatka </h1>
<p style="text-align: justify;">Promenljiva referentnog tipa (klasni tip) sadrže reference na podatke, odnosno adresu na kojoj se mogu naći odgovarajući podaci. Podaci su smešteni u objektima.
  Dok promenljiva primitivnog tipa sadrži binarnu reprezentaciju neke vrednosti, promenljiva referentnog tipa sadrži binarnu reprezentaciju adrese nekog objekta</p>
  <img src="courses/java/referentniTip.jpg" class="img-md">
<br>
  <p style="text-align: justify;">Promenljiva referentnog tipa se kreira pomoću definisanih konstruktora neke klase. Te klase mogu biti definisane od strane programera ili se koriste neke već postojeće klase iz biblioteke jezika Java
(npr.String). Kreiranje objekata vrši se pomoću ključne reči <b>new</b>.</p>

<span class = "primer_text">Dog pas = new Dog();  </span>
<br><br>
Ako bi se ovaj izraz raščlanio, zapravo se izvršavaju sledeće tri akcije:<br>
<ul>
  <li><b>Dog pas</b> = new Dog(); - deklaracija promenljive, alocira se prostor u memoriji za referentnu promenljivu čije ime je pas koja je tipa Dog, ona je od tog trenutka pa zauvek tipa Dog;</li>
  <li>Dog pas = <b>new Dog();</b> - kreiranje objekta, alocira se prostor za novi objekat tipa Dog;</li>
  <li>Dog pas <b>=</b> new Dog(); - dodeljuje se novi objekat tipa Dog referentnoj promenljivoj pas, pa se od ovog trenutka objektu tipa Dog pristupa preko reference pas</li>

</ul>





<p style="text-align: justify;">Tip objekta je određen klasom. U programskom jeziku Java, referenca na objekat ne mora da bude isto što i adresa objekta u memoriji. Referenca je jednostavno vrednost na osnovu koje Java virtualna mašina može da pristupi objektu.
