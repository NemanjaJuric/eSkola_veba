<h1>Razlike između HashMap, TreeMap i LinkedHashMap klase </h1>
Sve ove klase implementiraju interfejs <b>Map</b>. Ono po čemu se razlikuju je zapravo redosled skladištanja objekata. Heš-mape ne garantuju određeni redosled očitavanja elemenata iz mape, što znači da iterator neće čitati elemente redosledom kojim su elementi umetnuti u mapu. Za razliku od heš-mape, klasa <b>TreeMap</b> garantuje da će njeni elementi biti razvrstani  prema rastućem redosledu ključeva, dok <b>LinkedHashMap</b> održava povezanu listu stavki mape redosledom njihovog umetanja u mapu, što omogućava pristupanje elementima mape po istom redosledu. 
