<h1>Elementi jezika Java</h1>

<p style="text-align: justify">
  Skup <b>znakova</b> (engl. character set) koji se koristi u jeziku Java čine
  mala i velika slova engleskog alfabeta, mala i velika slova većine alfabeta
  sveta, deset decimalnih cifara i veći broj znakova interpunkcije. Pravi se
  razlika između malih i velikih slova kako u službenim delovima programa tako i
  unutar običnih tekstova.<br /><br />

  <b>Leksički simboli</b> (engl. tokens) su nedeljivi nizovi znakova. U jeziku
  Java dele se na identifikatore, konstante, ključne reči, komentare, operatore
  i separatore. Leksički simboli mogu da se pišu, uz nekoliko izuzetaka, spojeno
  ili međusobno razdvojeno proizvoljnim brojem „belih” znakova. Beo znak između
  leksičkih simbola je neophodan, ako bi se njegovim izostavljanjem dobio drugi
  postojeći leksički simbol. <br /><br />
  U <b>bele znakove</b> (engl. white spaces) spadaju znak za razmak, tabulacija,
  vertikalna tabulacija, prelazak u novi red i prelazak na novi list. U širem
  smislu u bele znakove se ubrajaju i komentari, jer ih prevodilac zanemaruje
  prilikom prevođenja. <br /><br />
  <b>Naredbe</b> (engl. statements) su nizovi leksičkih simbola. Postoje
  deklarativne i izvršne naredbe. Deklarativnim naredbama definišu se neki
  elementi programa (podaci, metode, klase...), dok se izvršnim naredbama izvode
  neke obrade. <br /><br /><b>Programi</b> su nizovi naredbi pomoću kojih se
  ostvaruju složene obrade podataka. .
</p>
<div class="napomena">
  Zapamtimo!
  <br />
  <ul>
    <li>
      <em><strong>Case Sensitivity</strong></em
      >&nbsp;- u Javi postoji razlika između malih i velikih slova, tako da nije
      isto kada napi&scaron;ete - Abc i abc.
    </li>
    <li>
      <em><strong>Imena Klasa&nbsp;</strong></em
      >- prvo slovo u imenu svake klase je veliko. Ako koristimo vi&scaron;e
      reči u imenu klase, trebalo bi da svaka nova reč počinje velikim slovom,
      npr. -<em>&nbsp;class MojaPrvaKlasa&nbsp;</em>.
    </li>
    <li>
      <em><strong>Imena Metoda&nbsp;</strong></em
      >- prvo slovo u imenu metode je malo. Ako koristimo vi&scaron;e reči u
      imenu metode, trebalo bi da svaka nova reč (osim prve) počinje velikim
      slovom, npr. -<em>&nbsp;public void mojaPrvaMetoda()</em>.
    </li>
    <li>
      <em><strong>Imena programa&nbsp;</strong></em
      >- svaka klasa se sme&scaron;ta u posebnu datoteku koja ima isto ime kao i
      klasa. Kada koristimo Eclips razvojno okruženje, pri kreiranju klase, ova
      datoteka se automatski kreira i nosi ime klase i ekstenziju .java. U
      slučaju kada koristimo neki editor za razvoj programa, potrebno je prvo
      ručno kreirati tekstualnu datoteku koji ćemo nazvati kao i klasu i
      sačuvati ga sa ekstenzijom .java, a zatim u okviru te datoteke kreirati
      istoimenu klasu itd.
    </li>
    <li>
      <em><strong>public static void main(String[] args)</strong></em
      >&nbsp;- izvr&scaron;avanje Java programa počinje pozivanjem metode main,
      koja je neizostavni deo svakog Java programa.
    </li>
  </ul>
</div>
