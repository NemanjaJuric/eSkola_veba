<h1>Vrste promenljivih</h1>

<p style="text-align: justify">
  Promenljiva je imenovani prostor u memoriji kojim program može da manipuliše.
  Svaku promenljivu karakterišu: ime, tip i vrednost. Ime promenljive je
  identifikator. Tip promenljive je jedan od dostupnih tipova podataka koje Java
  obezbeđuje. Promenljiva sadrži vrednost ili je pokazivač na objekat. Ako
  sadrži vrednost, ta vrednost je literal (primitivni tip).<br />
  Svaka promenljiva mora biti deklarisana pomoću naredbe za deklaraciju
  promenljivih. Pored deklarisanja, naredbom za deklaraciju mogu biti zadate i
  početne vrednosti promenljivih.
  <br /><br />
  Postoje tri vrste promenljivih u programskom jeziku Java:
</p>
<ul style="text-align: justify">
  <li>
    <b>Lokalna promenljive</b> - deklarisane unutar metode, konstruktora ili
    bloka naredbi. One postoje samo za vreme izvršavanja metode, kostruktora ili
    bloka, po završetku izvršavanja one se brišu iz memorije. Zato se ni ne mogu
    koristiti negde izvan svoje metode. Modifikatori pristupa se ne mogu
    koristiti uz lokalne promenljive. Ove promenljive moraju imati eksplicitno
    dodeljenu vrednost pre korišćenja, jer im se pri alociranju ne dodeljuje
    nikakav podrazumevana vrednost.
  </li>
  <li>
    <b>Instancne promenljive</b> - deklarišu se u klasi ali izvan metoda,
    konstruktora ili bilo kakvih blokova. Instancne promenljive se kreiraju u
    trenutku kreiranja objekat korišćenjem ključne reči <b>new</b> i prestaju da
    postoje kada objekat bude uništen. Modifikatori pristupa se mogu koristiti
    uz ovaj tip promenljive. Vidljive su za sve metode, konstruktore ili blokove
    unutar klase. Instancne promenljive imaju podrazumevane vrednosti. Za
    brojeve, podrazumevana vrednost je 0, za <b>boolean</b> je <b>false</b>, a
    za referencu objekata je <b>null</b> . Vrednosti se mogu dodeliti tokom
    deklaracije ili unutar konstruktora. Može im se pristupiti direktno pozivom
    imena promenljive unutar klase. Međutim, u okviru statičkih metoda, treba ih
    pozvati koristeći sledeći poziv <i>referencaObjekta.imePromenljive</i>.
  </li>
  <li>
    <b>Klasne promenljive</b> - nazivaju se i statičkim, deklarišu se unutar
    klase upotrebom modifikatora static pri deklaraciji. Statičke promenljive se
    stvaraju kada se program pokreće i prestaju da postoje kada se program
    zaustavi. Ove promenljive se automatski inicijalizuju podrazumevanim
    vrednostima (iste kao kod instancnih promenljivih). Može im se pristupiti i
    kada ne postoji instanca te klase, i to pozivanjem klase na sledeći način -
    imeKlase.imepromenljive. Kada se statičke promenljive proglase javnim
    konstantama pomoću modifikatora <b>public</b> i <b>final</b>, onda se imena
    takvih promenljivih pišu velikim slovom .
  </li>
</ul>
