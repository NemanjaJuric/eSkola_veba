<h1>Moj prvi program "Zdravo svete"</h1>

<p style="text-align: justify">
  Kreiranje programa obuhvata tri glavna koraka: unošenje, prevođenje
  (kompajliranje) i pokretanje programa.
</p>

<h2>Unošenje programa</h2>

<p style="text-align: justify">
  Program u jeziku Java se na logičkom nivou sastoji od jedne ili više klasa.
  Izvorni tekst svake klase se piše u posebnoj datoteci čiji naziv mora početi
  imenom klase koju sadrži, a ekstenzija te datoteke mora biti .java. U nastavku
  je prikazan primer 1. koji se sastoji od samo jedne klase Zdravo.
</p>
<br />
<b>Primer 1.</b> – Prvi program „Zdravo svete!“
<xmp class="primer_ta" title=""
>
public class Zdravo {
   public static void main(String[] args) {
   System.out.println("Zdravo svete!");
 }
} </xmp
>

<p style="text-align: justify">
  U ovom primeru, koristeći bilo koji editor, tekst klase treba sačuvati u
  datoteku pod nazivom <i>Zdravo.java</i>. Treba voditi računa i o tome da
  raspored velikih i malih slova u imenu klase i imenu datoteke mora biti isti.
  Java pravi razliku između malih i velikih slova.
</p>

<h2>Prevođenje programa</h2>
<p style="text-align: justify">
  Pre izvršavanja program u programskom jeziku Java se mora prevesti u
  odgovarajući bajtkod. Svaka klasa u programu može se prevoditi nezavisno od
  drugih klasa programa. Prevođenje jedne klase obavlja Java prevodilac koji se
  pokreće iz komandne linije na sledeći način: <br /><br />

  <span class="primer_text"> C:\> javac Zdravo.java </span>
</p>
<h2>Pokretanje programa</h2>

<p style="text-align: justify">
  Pokretanjem izvršavanja neke klase započinje se izvršavanje metode u toj klasi
  sa službenim imenom main.U datom primeru klase Zdravo ta metoda se sastoji od
  samo jedne naredbe kojom se ispisuje određena poruka na ekranu. Izvršavanje
  dobijenog bajtkoda neke klase obavlja se Java interpreterom koji se pokreće
  komandom java:
</p>
<br />
<span class="primer_text"> C:\> java Zdravo.java </span>
<br /><br />
Кada se program izvrši na ekranu se ispisuje poruka:
<xmp class="primer_ta" title=""
>
Zdravо svete!  </xmp
>
