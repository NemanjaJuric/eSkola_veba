
Osnovne definicije:

Graf G je uređena dvojka G=(V,E), gde V predstavlja skup čvorova, dok 
je E podskup dekartovog proizvoda VxV, tj. označava skup grana.
Iako je graf formalno sačinjen od dva skupa, lakse nam je da graf 
predstavljamo vizuelno.

//[graf_primer1.png]
V={a,b,c,d},E={(a,b),(a,d),(b,d),(c,d)}





Elementi skupa V se nazivaju čvorovi grafa, dok su elementi skupa E grane grafa. U zavisnosti od toga kako posmatramo grane grafa,
grafovi mogu biti usmereni i neusmereni. Kod usmerenih grafova nam je bitno da svaku granu iz E posmetramo samo u jednom smeru, tj. bitno je koji je prvi čvor a koji je drugi u grani, npr za (a,b) iz E kazemo da postoji grana iz čvora a ka čvoru b. Takođe, grafovi mogu biti i neusmereni, gde nam je bitno samo da postoji grana izmedju čvorova ne i od kog čvora ka kom čvoru (prethodna slika je primer ovakvog grafa).

Prethodni primer je ilustrovao neusmeren graf, pri čemu primetimo da je neusmeren graf specijalan slučaj usmerenog, ukoliko smatramo da je svaka grana i iz cvora a ka cvoru b i iz b ka a, dobijemo usmeren graf. To znači da je svaki neusmeren graf zapravo usmeren, dok nije svaki usmeren graf neusmeren, sledeca slika ilustruje primer jednog grafa koji je usmeren a nije neusmeren.

[usmerengraf.png]
V={a,b,c,d,e},E={(a,e),(b,a),(b,c),(c,b),(c,d),(d,e)}

Primetimo da kod ovog grafa postoji i grana (b,c) i (c,b), dok smo u prethodnom primeru imali samo po jednu od njih, možda bi pravilnije bilo da kod neusmerenih grafova pišemo da je jedna grana oblika {b,c}, tj da nam grane ne predstavljaju uređene parove, već skupove od dva elementa, ali kad je iz konteksta jasno o kojoj vrsti grafa se radi, koristićemo oznake sa uređenim dvojkama.
 


Čvor b zovemo susedom čvora a ukoliko postoji grana iz čvora a ka čvoru b.(Za neusmerene grafove bi bilo čvor b je sused od a ukoliko postoji grana izmedju njih).


Kod usmerenih grafova postoje ulazne i izlazne grane, tj. za (a,b) iz E kazemo da je ulazna grana za čvor b, a izlazna za čvor a, kod neusmerenih grafova svaka grana bi bila i ulazna i izlazna.


Za svaki čvor grafa definišemo broj koji nazivamo stepen čvora, i kažemo da je stepen čvora a iz V u oznaci deg(a) jednak broju ulaznih grana za čvor a. Stepen svakog čvora moze biti 0,1,2,...

Put je niz čvorova a1,a2,...,an tako da važi da su svi čvorovi medjusobno različiti i da postoji grana (ai,ai+1) za svako i od 1 do n-1.
Ciklusom ćemo zvati niz čvorova a1,a2,...,an,a1 tako da važi da su svi čvorovi medjusobno različiti osim prvog i poslednjeg koji su isti čvor, i da postoji grana (ai,ai+1) za svako i od 1 do n-1, i postoji grana (an,a1).



Reprezentacija grafa:
Do sada smo čvorove označavali slovima a,b,c... međutim zbog praktičnosti čvorove ćemo od sad pa na dalje označavati brojevima 0,1,2... 
Ovim suštinski nismo promenili ništa jer jednostavnim mapiranjem svakom slovu možemo dodeliti broj i lako vratiti nazad.
U daljoj priči ćemo uvek pretpostavljati da je skup svih čvorova oblika V={0,1,...,n-1}, gde je n broj svih čvorova.

Usmerene grafove možemo predstaviti na različite načine, kako je skup grana podskup VxV, jedan od prirodnih načina predstavljanja grafa je matricom povezanosti:
- čvorove označimo numerički od 0 do n-1 gde je n broj svih cvorova iz grafa
- matrica povezanosti je matrica n x n gde se u ćeliji [i,j] nalazi 1 ukoliko postoji grana od cvora i do cvora j, a 0 ukoliko takva grana ne postoji
Još jedan prirodan nacin je reprezentacija listama povezanosti:
- čvorove označimo numerički od 0-n gde je n+1 broj svih cvorova iz grafa
- za svaki čvor čuvamo povezanu listu njegovih suseda

Ovim načinima možemo predstavljati i neusmerene grafove.

//primeri 



Grafovima možemo modelirati razne stvari, na primer čvorovi grafova mogu biti gradovi, a putevi između grane grafa, međutim u tim slučajevima ukoliko postoji grana izmedju grada Beograda ka npr Novom Sadu, i grana ka Nišu nama je nedovoljno informacija samo da znamo da postoji put ka tim gradovima, zato se uvode težinski grafovi koji omogucavaju da svakoj grani dodamo neku težinu, tj da npr naglasimo da od Beograda do Novog Sada ima 60km, a do Niša 240km tako što grani ka Novom sadu damo težinu 60, a grani ka Nišu damo težinu 240.
Sto se tiče reprezentacije težinskih grafova matricom povezanosti  umesto broja 1 možemo pisati težinu grane, a umesto nule neki broj koji se ne pojavljuje kao težina nijedne druge grane(ukoliko su sve grane pozitivne težine sasvim je uredu ostaviti nulu ako ne postoji grana). Dok listom povezanosti umesto da čuvamo samo suseda, čuvaćemo uređeni par (a,b) gde je a sused do kog ide ta grana, dok b predstavlja težinu grane. 
//primer

















