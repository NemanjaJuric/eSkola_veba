<div class="half-panel-scrollable">

<h1><b>Najkraći putevi između svih parova čvorova</b></h1>

Važan problem predstavlja nalaženje najkraćih puteva između svih parova čvorova. Na ovaj problem se npr. nailazi u slučaju kada se često
javljaju upiti kod kojih unosimo dva grada i potrebno je da što brže
dobijemo odgovor na pitanje koje je najkraće rastojanje između ova dva
grada.
Najbrže rešenje bi bilo neko gde već imamo unapred sračunata sva najkraća rastojanja između svih parova čvorova i da odgovor na upit dobijemo jednostavnim pristupom traženom podatku, bez pokretanja nekog algoritma
koji računa traženi podatak svaki put iznova.<br /> Najpoznatiji algoritam koji rešava ovaj problem jeste Flojd-Varšalov algoritam (eng. Floyd-Warshall).
<br />
<h2><b>Flojd-Varšalov algoritam</b></h2>
<br />
Flojd-Varšalov algoritam koristi narednu logiku:<br />
ako posmatramo put od čvora \( u \) do čvora \( v \) koji je najkraći, onda za neki čvor \( k \) na tom putu takođe važi da je put od \( u \) do \( k \), kao i put od \( k \) do \( v \), najkraći između tih čvorova. <br />

Služi se matricom rastojanja u kojoj se na poziciji \( rastojanje[u][v] \) nalazi dužina najkraćeg put između čvorova \( u \) i \( v \), pa jednom kad sračunamo
najkraće puteve odgovor na upit dobijamo jednostavnim pristupom
odgovarajućem elementu matrice.
<br /><br />
Kako dolazimo do tih najkraćih puteva? <br />
Polazimo od direktnih puteva između čvorova, zatim za svaki par čvorova posmatramo najkraće
puteve između datih čvorova koji mogu da uključuju čvor 0. U sledećem koraku korigujemo puteve dodavajući i čvor 1, tako da posmatramo
puteve u kojima kao unutrašnji čvorovi mogu biti uključeni čvorovi
{0,1} i tako dalje, dok ne dodamo sve čvorove. <br /><br />
   
   <b>Algoritam:</b>
   <ul>
<li> Označimo sa \( d_k[u][v] \) dužinu najkraćeg puta između čvorova \( u \) i \( v \) tako da su svi čvorovi osim krajnjih iz skupa {0,1,..k}, dok su direktne veze date matricom povezanosti koju ćemo označiti sa \( g \)
 <li> Matrice \( d_k \) određujemo redom za \( k=0,1..n-1 \) </li>
 <li> Prilikom određivanja matrice \( d_k \) potrebno je proveriti da li je dodavanjem čvora \( k \) na putu između čvorova \( u \) i \( v \) dobijen bolji put (za sve parove \( u \) i \( v \)) </li>
   tj. imamo da je \( d_k[u][v] = min(d_{k-1}[u][v], d_{k-1}[u][k] + d_{k-1}[k][v]) \) </li>
 <li> Matrice \( d_k \) možemo razmatrati kao iteracije jedne iste matrice i za
dodavanje novog čvora samo modifikovati prethodnu matricu</li>
 </ul>
 <br />
 
   <b>Implementacija:</b> <br />
   <xmp class="primer_ta">
void floydWarshall()
{
    for(int k=0;k<n;k++)          // dodajemo cvor k
    {
        for(int i=0;i<n;i++)        //prolazimo kroz matricu
        {
            for(int j=0;j<n;j++)
                dis[i][j]=min(dis[i][j],dis[i][k]+dis[k][j]);  // gledamo da li smo nasli bolji put
        }
    }
}
  </xmp>
  
  <b>Složenost: </b> Vremenska složenost ovog algoritma je O(V^3) gde je V broj čvorova grafa.
   <br />
 <br />
 <b>Primer izvršavanja algoritma:</b> <br />
 <img style="max-width:98%;" src="courses/grafovi/5_flojd-varsal/fv.png" class="img-fluid velicina">

 <br />
<b>Rekonstrukcija puta:</b>
<ul>
 <li> Da bismo mogli da rekonsktruišemo put između čvorova \( u \) i \( v \), neophodno je uvesti pomoćnu matricu \( poslednji\_pre \) (kao niz kod Dijkstrinog algoritma, samo imamo od svakog čvora, tj. imamo jedan indeks više u kodu),
   gde se na poziciji \( poslednji\_pre[u][v] \) nalazi poslednji čvor pre \( v \) na putu od \( u \) do \( v \). Rekonstrukcija iz ove matrice ide rekurzivno kao kod Dijsktrinog algoritma, tj. ispišemo put od \( u \) do \( poslednji\_pre[u][v] \)
   i onda ispišemo \( v \) kao poslednji.  </li>
  <li>Matricu \( poslednji\_pre[u][v] \) na početku kod direktnih grana popunjavamo kao \( poslednji\_pre[u][v]=u \) tamo gde grana postoji od čvora \( u \) do čvora \( v \), dok na sva ostala mesta stavljamo -1. Kod neusmerenih grafova, ova matrica će biti simetrična.</li>
  <li>Prilikom dodavanja čvora \( k \) važiće: ako je put između \( u \) i \( v \) ostao nepromenjen dodavanjem \( k \) ostaće nepromenjen i element \( poslednji\_pre[u][v] \), ali ako se promenio put tj. novi put je put od \( u \) do \( k \) pa od \( k \) do \( v \),
   važiće da je \( poslednji\_pre[u][v] = poslednji\_pre[k][v] \)  </li>
   <li> Pogledati rekonstrukciju puta kod Dijkstinog algoritma (prethodna lekcija). </li>
   </ul>


<br />
<br />
<h2>Prateći video materijali: </h2>
<br />
<video style="width:600px; max-width:98%;" controls>
      <source src="courses/grafovi/5_flojd-varsal/flojd_varsal.mp4" type="video/mp4" />
      Vaš pregledač ne podržava ovaj video format.
</video>
<br />
<br />
<h2>C++ kod implementacije: </h2>
Kod implementacije Flojd-Varšalovog algoritma možete preuzeti 
<a href="courses/grafovi/5_flojd-varsal/fv.cpp" download="courses/grafovi/5_flojd-varsal/fv.cpp">ovde
</a> ili ga probati <a target="_blank" rel="noopener noreferrer" href="https://repl.it/@eskolaveba/FlojdVarsalcpp" > ovde
</a>.
<br />
<br />
<br />
<br />
 </div>
 <div class="half-panel">
<iframe height="100%" width="100%" src="https://repl.it/@eskolaveba/FlojdVarsalcpp?lite=true" scrolling="no" frameborder="no" allowtransparency="true" allowfullscreen="true" sandbox="allow-forms allow-pointer-lock allow-popups allow-same-origin allow-scripts allow-modals"></iframe>
 </div>

