<h1><b>Konstante</b></h1>
<br>
Konstante predstavljaju jednostavne vrednosti koje se ne menjaju. Za naziv
konstante važi sve što i za naziv promenljive, s tim što ispred naziva
konstante ne stavljamo znak $. Obično naziv pišemo velikim slovima.
Oblast važenja konstanti je ceo program (čak i unutar funkcija).
Koristimo ih da bi program bio čitljiviji i lakši za održavanje.
<br> <br>
Kreiramo ih pomoću funkcije <b>define()</b>:
<xmp class = "primer_ta">
define(naziv, vrednost, neosetljivost na mala i velika slova)
</xmp>
Naziv i vrednost navodimo kao nisku. Podrazumevana vrednost trećeg argumenta funkcije je
false, što znači da se razlikuju mala i velika slova u nazivu konstante
(kao kod promenljivih). Ako ne želimo drugačije, treći argument ne
moramo da navodimo. <br>
Primer konstante:
<xmp class = "primer_ta">
<?php
define("POZDRAV", "Zdravo, svete!");
echo POZDRAV;
?>
</xmp>
<button class = "button_copy">Vidi primer</button>
<br><br>
<div class = "zadatak">
Kreiraj konstantu LJUBAV čija je vrednost rečenica "Ja volim PHP!" i ispiši tu konstantu.
</div>
