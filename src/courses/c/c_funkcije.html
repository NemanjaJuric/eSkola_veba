<!DOCTYPE html>
<html>
<head>
<title>Funkcije</title>
<meta charset="UTF-8">
<meta name="author" content"Cvija Vasić">
<meta name="viewport" content"width-device-width, initial-scale=1.0">
</head>

<body>
<h1>Funkcije</h1>
Svaki C program sačinjen je od funkcija. 
Funkcija <b>main</b> mora da postoji i, pojednostavljeno rečeno, izvršavanje programa uvek počinje izvršavanjem ove funkcije.
 Iz funkcije <b>main</b> (ali i drugih) pozivaju se druge funkcije, bilo bibliotečke (poput funkcije printf), bilo korisnički definisane (kakve će biti opisane
u nastavku). 
Druge funkcije koriste se da bi kod bio kraći, čitljiviji, modularniji, šire upotrebljiv itd. 
U funkciju se obično izdvaja neko izračunavanje, neka obrada koja predstavlja celinu za sebe i koristi se više puta u programu.
<h2>Primeri definisanja i pozivanja funkcije</h2>
Naredni programi ilustruju jednostavne primere korišćenja funkcija. 
</br>
<b>Primer 1.</b>
<xmp class = "primer_ta">
#include <stdio.h>

int kvadrat(int n);

int main(){
printf("Kvadrat broja %i je %i\n", 5, kvadrat(5));
printf("Kvadrat broja %i je %i\n", 9, kvadrat(9));
return 0;
}
int kvadrat(int n) {
return n*n;
}
</xmp>
<ul>
<li>Linija <b>int kvadrat(int n);</b> deklariše funkciju <b>kvadrat</b> koja će biti definisana kasnije u kodu. 
Iz deklaracije se vidi da funkcija <b>kvadrat</b> ima jedan parametar tipa int i vraća rezultat tipa int. </li>
<li>U funkciji <b>main</b>, u okviru poziva funkcije <b>printf</b> poziva se funkcija <b>kvadrat</b> za vrednosti 5 i 9 (tipa int) i ispisuje se rezultat, tipa int, koji ona vraća. 
Svaki poziv funkcije je izraz (koji može ravnopravno dalje učestvovati u širim izrazima) čiji je tip povratni tip funkcije, a vrednost povratna vrednost funkcije. 
Na mestu poziva, tok izvršavanja programa prelazi na početak funkcije koja je pozvana, a kada se završi izvršavanje funkcije tok izvršavanja programa vraća se na mesto poziva.</li>
<li>Definicija funkcije <b>kvadrat</b> je jednostavna: ona kao rezultat, korišćenjem naredbe <b>return</b> vraća kvadrat celobrojne vrednosti n čija se vrednost postavlja na osnovu vrednosti koja je prosleđena prilikom poziva.</li>
</ul>
</br>
<h2>Deklaracija i definicija funkcije</h2>
Deklaracija (ili prototip) funkcije ima sledeći opšti oblik:
<xmp class = "primer_ta">
tip ime_funkcije(niz_deklaracija_parametara);
</xmp>
a definicija funkcije ima sledeći opšti oblik:
<xmp class = "primer_ta">
tip ime_funkcije(niz_deklaracija_parametara) {
deklaracije
naredbe
}
</xmp>
Imena funkcija su identifikatori i za njih važe potpuno ista pravila kao i za imena promenljivih. 
Radi čitljivosti koda, poželjno je da ime funkcije oslikava ono što funkcija radi.
</br>
U naredenom primeru, prvo je navedena deklaracija funkcije, a tek kasnije njena definicija. 
Dakle, deklaracija je
<xmp class = "primer_ta">
int kvadrat(int n);
</xmp>
a definicija
<xmp class = "primer_ta">
int kvadrat(int n) {
return n*n;
}
</xmp>
</br>
Definicija funkcija mora da bude u skladu sa navedenim prototipom, tj. moraju da se podudaraju tipovi povratne vrednosti i tipovi parametara. 
Deklaracija ukazuje prevodiocu da će u programu biti korišćena funkcija sa određenim tipom povratne vrednosti i parametrima određenog tipa. 
Zahvaljujući tome, kada prevodilac (na primer, u okviru funkcije main), naiđe na poziv funkcije kvadrat, može da proveri da li je njen poziv ispravan (čak iako je definicija funkcije nepoznata u trenutku te provere). 
Pošto prototip služi samo za proveravanje tipova u pozivima, nije neophodno navoditi imena parametara, već je dovoljno navesti njihove tipove. 
</br>
U navedenom primeru, dakle, prototip je mogao da bude i
<xmp class = "primer_ta">
int kvadrat(int);
</xmp>
</br>
<h2>Parametri funkcije</h2>
Funkcija može imati parametre koje obrađuje i oni se navode u okviru definicije, iza imena funkcije i između zagrada. 
Termini parametar funkcije i argument funkcije se ponekad koriste kao sinonimi. 
Ipak, pravilno je termin parametar funkcije koristiti za promenljivu koja čini deklaraciju funkcije, a
termin argument funkcije za izraz naveden u pozivu funkcije na mestu parametra funkcije. 
Ponekad se argumenti funkcija nazivaju i stvarni argumenti, a parametri funkcija formalni argumenti. 
U Primer 1., n je parametar funkcije int kvadrat(int n);, a 5 i 9 su njeni argumenti u pozivima
kvadrat(5) i kvadrat(9).
</br>
</br>
Parametri funkcije mogu se u telu funkcije koristiti kao lokalne promenljive te funkcije a koje imaju početnu vrednost određenu vrednostima argumenata u pozivu funkcije.
</br>
</br>
Kao i imena promenljivih, imena parametara treba da oslikavaju njihovo značenje i ulogu u programu. 
Pre imena svakog parametra neophodno je navesti njegov tip. Ukoliko funkcija nema parametara, onda se između zagrada navodi ključna reč void.
</br>
</br>
Prilikom poziva funkcije, vrši se prenos argumenata, što će biti opisano u narednom poglavlju.
<h2>Prenos argumenata</h2>
Na mestu u programu gde se poziva neka funkcija kao njen argument se
može navesti promenljiva, ali i bilo koji izraz istog tipa (ili izraz čija vrednost
može da se konvertuje u taj tip). Na primer, funkcija kvadrat iz Primer 1. može biti pozvana sa kvadrat(5), ali i sa kvadrat(2+3). 
</br>
Argumenti funkcija se uvek prenose po vrednosti.
To znači da se vrednost koja se koristi kao argument funkcije kopira kada počne izvršavanje funkcije i onda funkcija radi samo sa tom kopijom, ne menjajući original.
</br>
Prenos argumenata ilustruje i funkcija <b>swap</b> definisana na sledeći način:
<xmp class = "primer_ta">
#include <stdio.h>
void swap(int a, int b) {
int temp = a;
a = b;
b = temp;
}
int main() {
int x = 3, y = 5;
swap(x, y);
printf("x = %d, y = %d\n", x, y);
}
</xmp>
Program na standardnom izlazu ispisuje:
<xmp class = "primer_ta">
x = 3, y = 5
</xmp>
U funkciji <b>swap</b> argumenti a i b zamenjuju vrednosti, ali ako je funkcija
pozvana iz neke druge funkcije sa <b>swap(x, y)</b>, onda će vrednosti promenljivih
x i y ostati nepromenjene nakon ovog poziva.

<h2>Konverzije tipova agrumenata funkcije</h2>
Prilikom poziva funkcije, ukoliko je poznata njena deklaracija, vrši se implicitna konverzija tipova argumenata u tipove parametara (ako se oni razlikuju).
</br>
Slično, prilikom vraćanja vrednosti funkcije (putem return naredbe) vrši se
konverzija vrednosti koja se vraća u tip povratne vrednosti funkcije.
U sledećem primeru, prilikom poziva funkcije f vrši se konverzija double
vrednosti u celobrojnu vrednost i program ispisuje 3.
</br>
<b>Primer 2.</b>
<xmp class = "primer_ta">
#include <stdio.h>
void f(int a) {
printf("%d\n", a);
}
int main() {
f(3.5);
}
</xmp>
<h2>Povratna vrednost funkcije</h2>
Funkcija može da vraća rezultat i tip označava tip vrednosti koja se vraća
kao rezultat. Funkcija rezultat vraća naredbom <b>return r;</b> gde je <b>r</b> izraz zadatog tipa ili tipa koji se može konvertovati u taj tip.
</br> Naredba <b>return r;</b> ne
samo da vraća vrednost <b>r</b> kao rezultat rada funkcije, nego i prekida njeno izvršavanje. 
</br>Ako funkcija koja treba da vrati vrednost ne sadrži return naredbu,
kompilator može da prijavi upozorenje, a u fazi izvršavanja rezultat poziva će
biti nedefinisana vrednost (što je obično pogrešno).
</br> Ako funkcija ne treba da
vraća rezultat, onda se kao tip povratne vrednosti navodi specijalan tip <b>void</b>
i tada naredba <b>return</b> nema argumenata (tj. navodi se return;). Štaviše, u
tom slučaju nije ni neophodno navoditi naredbu <b>return</b> iza poslednje naredbe
u funkciji.
</br>
</br>
<div class = "zadatak">
Pitanja i zadaci:
<ol>
<li>Šta je to deklaracija funkcije, a šta je to definicija funkcije? U
kojim slučajevima se koriste deklaracije?</li>
<li>Šta se navodi kao tip povratne vrednosti za funkciju koja ne vraća
rezultat? Da li takva funkcija mora da sadrži naredbu return? Ako se naredba
return ipak navede, šta se navodi kao njen argument?</li>
<li>Šta ispisuje sledeći program?
<xmp class = "primer_ta">
int f(int x) {
x = x+2;
return x+4;
}
int main() {
int x = 1, y = 2;
x = f(x+y);
printf("%d\n", x);
}
</xmp>
</li>
</ol>
</div>
</body>
</html>