<h1>Primer jedne veb strane</h1>
U ovoj lekciji je prikazan primer jedne veb strane koja sadrži elemente koji su
opisivani do sada. Prvo je prikazano korišćenje navigacije koja sadrži logo i
linkove ka sekcijama koje se nalaze na stranici. Na manjim ekranima, navigacija
će se transformisati tako da linkovi budu vertikalno poređani.
<br />
Prikazano je i korišćenje klase <span class="primer_text">.jumbotron</span>, pri
čemu, prikazano dugme vodi ka stranici jedne platforme i na toj strani može se
pročitati nešto više informacija o klasi
<span class="primer_text">.jumbotron</span> u okruženju Bootstrap 4.
<br />
Na strani je prikazano i generisanje kolona u mrežnom sistemu kao i njihovo
grupisanje.
<br />
Prikazano je kako izgledaju sekcije do kojih se dolazi klikom na linkove Kartice
i Bedževi u traci za navigaciju. Mogu se videti i horizontalne linije koje
predstavljaju kraj jedne sekcije. Ovo je jednostavno omogućeno sledećim delom
koda.
<br />
<xmp class="primer_ta">
<style>
    section, #tables {
        padding: 70px 0;
        border-bottom: 1px dotted #ccc;
    }
    /* Dodata je donja ivica svakoj sekciji i elementu sa atributom id="tables*/
</style>
</xmp>
<br />
Link u kartici 3 predstavlja komponentu
<span class="primer_text">tooltip</span>, a prelaskom kursorom preko ovog linka
pojavljuje se obaveštenje. Prikazano je korišćenje klasa za stilizovanje formi,
dugmića, tabela i traka za prikaz uspešnosti. Elementu dugme sa tekstom
<span class="primer_text">Klikni ovde</span> je pridružena komponenta
<span class="primer_text">popover</span>.
<div class="zadatak">
  <b>Zadatak:</b> Ovoj veb strani dodati komponentu carousel.
</div>
