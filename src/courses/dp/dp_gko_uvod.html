<!DOCTYPE html>
<html>
<head>
  <h1>
Generisanje kombinatornih objekata
  </h1>
</head>
<p>
Algoritmi za generisanje kombinatornih objekata (kao što su <b>permutacije,
varijacije, kombinacije </b>) oduvek su privlačili pažnju. Nama su interesantni
kao komponenta algoritama zasnovanih na <b> gruboj sili</b> (engl. <b> brute force </b>)
odnosno kao primeri <b>algoritama pretrage</b> (pogotovu <b>pretrage sa
vraćanjem</b>- engl. <b> backtracking </b>). Problem koji razmatramo je generisanje svih objekata datog
tipa bilo <b>permutacija, kombinacija, particija</b> i <b>varijacija</b>.
</p>
<p>
U vezi sa slozenošću ovih algoritama može se razmatrati složenost
generisanja, odnosno složenost listanja svih objekata. Na primer, optimalni algoritam
za generisanje svih <b>permutacija</b> reda \(n\) bio bi složenosti
𝑂(\(n\)!), a algoritam za njihovo listanje složenosti \(O(n ·n!)\), jer je ispis
svake <b> permutacije </b> dužine \(n\) složenosti \(O(n)\). Ako je \(P\) broj instanci
kombinatornog objekta, a \(N\) prosečna veličina instance, onda se kaže
da algoritam lista sve instance za asimptotski optimalno vreme ako je
složenost algoritma \(O(N ·P)\).
</p>
<p>
  Među nizovima \(a = a_1, a_2, ... , a_p\) i \(b = b_1, b_2, ... , b_q\) elemenata iz uređenog
  skupa leksikografski poredak se definiše na sledeći način: 𝑎 prethodi 𝑏
  (odnosno 𝑎 < 𝑏) ako i samo ako postoji indeks 𝑖 takav da je \(a_j = b_j\) za
  𝑗 < 𝑖 i vazi 𝑖 = 𝑝 + 1 ≤ 𝑞 ili \(a_i < b_i\). Na primer, 11 < 112 < 221 (ovde je 𝑖 =
  3, odnosno 𝑖 = 1). <b> Ovaj poredak se koristi za utvrđivanje redosleda reči u
  rečniku.</b> <br> <br>
  <b> Na primer, leksikografski redosled podskupova skupa {1,2,3}
  predstavljenih kao skupova bio bi: ∅, {1}, {1,2}, {1,2,3}, {1,3}, {2}, {2,3},
  {3}.</b> <br> <br>
  <b> U binarnoj notaciji redosled je nesto drugačiji: 000, 001, 010, 011,
  100, 101, 110, 111, sto odgovara podskupovima ∅, {3}, {2}, {2,3}, {1},
  {1,3}, {1,2}, {1,2,3}.</b> <br> <br>
  <b>Kao što se vidi, leksikografski redosled objekata
  zavisi od načina njihovog predstavljanja - različitim notacijama mogu
  da odgovaraju različiti redosledi istih objekata.</b>
</p>
<div class = "napomena">
Algoritmi za generisanje kombinatornih objekata mogu da budu rekurzivni ili iterativni.
Iterativni algoritmi obično omogućavaju bolju kontrolu nad načinom
generisinja narednog objekta, polazeći od tekućeg.
Mi ćemo ovde razmatrati iterativne algoritme.
Skoro svi algoritmi za generisanje se zasnivaju na jednoj od sledeće tri ideje:
<br>
  ∙ korišćenje nekog načina numerisanja (pridruživanja uzastopnih celih
  brojeva objektima). Na primer, binarnim trojkama odgovaraju
  celi brojevi 0, 1, 2, ... , 7, pa se trojke mogu generisati tako što se
  redom za 𝑖 = 0, 1, ... , 7 formira trocifreni binarni zapis broja 𝑖;
  <br>
  ∙ leksikografsko ažuriranje - pronalazi se najdešnji element instance
  koji treba ažurirati ili premestiti na novu poziciju. Tako
  se, na primer, naredna binarna trojka u nizu trojki 000, 001, ... , 111
  dobija tako što se najdešnja nula zameni jedinicom, pa se iza nje
  dopišu nule;
  <br>
  ∙ pravilo najmanje promene - prelaz između uzastopnih objekata vrši
  se pomoću najmanjeg broja izmena. Primeri primene ovog pravila su:
  <br><br>
  - <b> generisanje u obliku Grejovog koda </b>, kada su promene teorijski
  najmanje moguće. Na primer, u nizu binarnih trojki 000, 001, 011,
  010, 110, 111, 101, 100 svake dve uzastopne trojke razlikuju se na
  tačno jednoj poziciji;
  <br>
  - <b> transpozicije </b>, kada se naredna instanca dobija zamenom para
  elemenata (ne obavezno susednih). Na primer, u nizu permutacija
  123, 132, 231, 213, 312, 321 svaka permutacija se od prethodne dobija
  jednom transpozicijom;
  <br>
  - <b> zamena para susednih elemenata </b>. Na primer, u nizu permutacija
  123, 132, 312, 321, 231, 213 svaka permutacija se od prethodne dobija
  jednom zamenom susednih elemenata.

</div>
<p>
  <b> I algoritmi koji su zasnovani na numerisanju objekata se drže leksikografskog
  poretka. Prema tome, algoritmi za generisanje kombinatornih
  objekata mogu da se podele na one koji se drže leksikografskog redosleda
  i one koji se drže pravila najmanje promene. Oba tipa algoritama imaju
  svoje prednosti, pa izbor zavisi od primene. </b>
</p>
<p>
  <b> Mnogi problemi zahtevaju u okviru rešenja potpunu pretragu varijanti.
  Tipični primeri takvih problema su problem 8 dama, traženje puta kroz
  lavirint, izbor predmeta kojima bi se popunio ranac datog kapaciteta. </b>
  <br> <br>
  Za neke od problema ne zna se algoritam polinomijalne složenosti, pa za
  njihovo rešavanje preostaje neki oblik <b> potpune pretrage </b>. Pošto je obično
  broj rešenja koje treba proveriti eksponencijalna funkcija od veličine
  ulaza, potrebno je koristiti neku strategiju <b> sistematične pretrage </b>, da
  bi se povećala efikasnost <b> potpune pretrage </b>.
  <br> <br>
  <b> Jedna takva strategija je pretraga (sa vraćanjem), postupak koji radi sa
  parcijalnim rešenjima problema. Rešenje se proširuje u veće parcijalno
  rešenje ako to može da dovede do kompletnog rešenja - ta faza se zove faza
  proširivanja. Ako proširivanje tekućeg rešenja nije moguće ili je dostignuto
  kompletno rešenje, a traži se i naredno rešenje, onda se vrši povratak na kraće
  parcijalno rešenje i pokušava se ponovo - ova faza naziva se fazom
  skraćivanja. Pretraga je obično povezana sa leksikografskim poretkom
  instanci. </b>

</p>

</html>
