<!DOCTYPE html>
<html lang="en" dir="ltr">
  <head>
    <meta charset="utf-8" />
    <title>XML_Struktura</title>
  </head>
  <body>
    <h1>Struktura stabla</h1>
    XML dokumenti sadrže podatke u obliku znakovnih niski, obeležene tekstualnim
    etiketama. Etikete su oblika &#60;element&#62;, &#60;osoba&#62;,
    &#60;naziv&#62;, &#60;karakteristika&#62; i slično. One podsećaju na HTML
    etikete, ali je razlika u tome što HTML ima definisan skup etiketa koje se
    smeju koristiti, na primer : &#60;p&#62; - paragraf, &#60;table&#62; -
    tabela, &#60;ul&#62; - unordered list (neuređena lista), itd. XML sintaksa
    omogućava meta označavanje, odnosno daje slobodu autorima da sami kreiraju
    etikete. Jedna početna i njoj odgovarajuća krajnja etiketa zajedno sa
    tekstualnim sadržajem između njih čine <b>element</b> XML dokumenta.
    <br />
    <br />
    XML dokumenti su formirani u obliku „stabla elemenata“. „Stablo“ počinje od
    korenskog elementa i grana se preko ostalih elemenata „roditelja“, „dece“,
    sve dalje do, može se reći, elemenata „listova“. Svi elementi imaju svoj
    tekstualni deo i mogu sadržati druge elemente (podelemente) i atribute, o
    čemu će više reči biti kasnije. Nazivi „element roditelj“, „element dete“ i
    slicno, koriste se da bi se objasnila veza izmedju elemenata u XML stablu.
    Element „roditelj“ je onaj koji ima svoje podelemente „decu“. Svaki element
    može imati svoje podelemente. „Braća“ i „sestre“ elementi su elementi istog
    nivoa. Da bi ova struktura bila jasnija, ona se može i slikovito
    predstaviti. Uopšten primer strukture stabla XML dokumenta može se videti u
    primeru 1.
    <br />
    <br />
    <b>Primer 1: </b>Struktura stabla XML dokumenta
    <xmp class="primer_ta">
   <koren>
    <roditelj>
      <dete_brat>
        <dete_deteta>...</dete_deteta>
      </dete_brat>
      <dete_sestra>
        <dete_deteta>...</dete_deteta>
      </dete_sestra>
    </roditelj>
   </koren>
    </xmp>

    <b>Primer 2: </b>Jednostavan XML dokument „obavestenje.xml“
    <xmp class="primer_ta">
<obavestenje>
        <od>Autor</od>
        <za>Čitalac</za>
        <naslov>Obaveštenje</naslov>
        <poruka>
          Počinje kurs. Srećno!
        </poruka>
 </obavestenje>
</xmp>

    Etikete u primeru 2: &#60;obavestenje&#62;, &#60;od&#62;, &#60;za&#62;,
    &#60;naslov&#62;, &#60;poruka&#62; nisu definisane XML-standardom, već su
    osmišljene od strane autora. Međutim, XML zadaje stroga sintaksna pravila po
    kojima se dokumenti oblikuju. Jedno od tih pravila je i to da svaka početna
    etiketa mora imati odgovarajuću završnu etiketu.
    <br />
    <br />
    Meta označavanje omogućava XML dokumentima da budu samoopisivi. Etikete
    ukazuju na vrstu podataka koje obeležavaju. Dakle, iz same strukture se
    jasno vidi šta opisuje dati XML dokument i kakve informacije sadrži. Prema
    tome, može se odmah primetiti da XML dokument „bioskop.xml“ prikazan u
    primeru 3 sadrži informacije o repertoaru bioskopa.
    <br />
    <br />
    <b>Primer 3: </b>XML dokument „bioskop.xml“

    <xmp class="primer_ta"><?xml version="1.0" encoding="UTF-8"?>
      <bioskop>
        <film zanr="horor">
          <naziv> It </naziv>
          <reditelj>Andy Muschietti</reditelj>
          <trajanje>2h 15min</trajanje>
          <cena>350</cena>
        </film>
        <film zanr="komedija">
          <naziv> Ghostbusters </naziv>
          <reditelj>Ivan Reitman</reditelj>
          <trajanje>1h 45min</trajanje>
          <cena>300</cena>
        </film>
        <film zanr="fantastika">
          <naziv> Interstellar </naziv>
          <reditelj> Christopher Nolan</reditelj>
          <trajanje>2h 49min</trajanje>
          <cena>400</cena>
        </film>
      </bioskop>
</xmp>

    Na samom početku dokumenta navedena je XML deklaracija:
    <br />
    <xmp class="primer_ta"><?xml version="1.0" encoding="UTF-8"?></xmp>

    Naredna linija predstavlja početak stabla o kome je bilo reči. Zapravo, ova
    linija otvara korenski element „bioskop“. Svi elementi unutar elementa
    „bioskop“ su njegova „deca“ koja će sadržati sve potrebne informacije da bi
    se dovoljno detaljno opisao repertoar bioskopa. Prvi podelement (dete)
    elementa „bioskop“ je „film“. Primećuje se da u datom primeru postoje tri
    elementa pod istim tim nazivom i to su elementi istog nivoa („braća i
    sestre“ elementi). Svaki od njih ima četiri podelementa. Dakle, element
    „film“ je roditeljski element i ima četvoro dece: „naziv“, „reditelj“,
    „trajanje“ i „cena“.
    <br />
    <br />
    <b>Primer 4: </b>Roditeljski element film i njegovi podelementi

    <xmp class="primer_ta"><film zanr="fantastika">
          <naziv> Interstellar </naziv>
          <reditelj> Christopher Nolan</reditelj>
          <trajanje>2h 49min</trajanje>
          <cena>400 dinara</cena>
 </film>
</xmp>
    Može se primetiti da svaki element ima svoju početnu i krajnju etiketu. Za
    razliku od HTML-a, XML ne dozvoljava elemente kao što je &lt;br&gt;.
    Poslednja linija datog XML dokumenta predstavlja kraj korenskog elementa. Tu
    se „bioskop“ zatvara i ovim se završava XML dokument.
    <br />
    <br />
    S obzirom na to da je celokupan sadržaj (i podaci i etikete) XML dokumenata
    tekstualan, oni se mogu pisati pomoću uređivača teksta, koji su svim
    korisnicima lako dostupni. Važno je da kreirani XML dokumenti imaju
    ekstenziju „ .xml “.
  </body>
</html>
