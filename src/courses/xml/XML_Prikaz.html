<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Prikaz XML dokumenta</title>
  </head>
  <body>
    <h1>Prikaz XML dokumenta</h1>

    Ne treba očekivati da prikaz XML dokumenta liči na prikaz HTML dokumenta. Zapravo, XML se suštinski razlikuje od HTML standarda. HTML je namenjen prikazu podataka, i od velikog je značaja kako prikazani podaci izgledaju. XML ima fokus na samim podacima, odnosno njihovoj strukturi i označavanju i opisivanju istih, i ne sadrži informacije o prikazu.
    <br><br>Većina pretraživača veba će XML dokument prikazati vrlo slično njegovom izvornom kodu, kao obojeni kod. Često se mogu naći znaci plus, minus ili strelice za proširivanje i sužavanje vidljivosti sadržaja elemenata. Kao i u HTML standardu, izvorni kod se uvek može videti opcijom „View page source“ ili „View source“ .
    <br><br>Prikaz XML dokumenta koji daju neki internet pretraživači predstavljeni su slikama 3, 4 i 5.
    <br><br><b>Slika 3: </b>Prikaz XML dokumenta u pretraživaču Google Chrome
    <br><img src="courses/xml/dsplchrom.png"><br>
    <b>Slika 4: </b>Prikaz XML dokumenta u pretraživaču Internet Explorer
    <br><img src="courses/xml/dsplexplorer.png"><br>
    <b>Slika 5: </b>Prikaz XML dokumenta u pretraživaču Mozilla Firefox
    <br><img src="courses/xml/dsplmozilla2.png"><br>


    <h2>Prikaz XML dokumenta sa greškom</h2>

    Ukoliko XML dokument ima sintaksnu grešku, različiti pretraživači mogu prikazati taj dokument na različite načine. Neki će prijaviti grešku, neki će ga prikazati, a neki će ga neispravno prikazati. Slika 6 sadrži prikaz XML dokumenta sa greškom kakav daje pretraživač Google Chrome.
    <br><br>
    <b>Slika 6: </b>XML dokument sa greškom (Google Chrome)
    <br>
    <img src="courses/xml/display_greska.png">
    <br>
    U XML dokumentu čiji je prikaz ilustrovan slikom 6, javlja se greška zato što je krajnja etiketa elementa „naslov“ pogrešno zapisana. Zapravo, zapisana je isto kao početna, što prikazuje primer 29.
<br><br><b>Primer 29: </b>Pogrešno zapisana krajnja etiketa elementa „naslov“
    <xmp class = "primer_ta"><?xml version="1.0" encoding="UTF-8"?>
    <obavestenje>
      <od>Autor</od>
      <za>Čitalac</za>
      <naslov>Obaveštenje<naslov>
      <poruka>
        Počinje kurs. Srećno!
      </poruka>
    </obavestenje>
    </xmp>

    <h2>Zašto XML ima ovakav prikaz</h2>

    XML dokument ne sadrži nikakve informacije o prikazu sadržaja. S obzirom na to da su etikete u XML dokumentima formirane od strane autora, pretraživači neće razumeti njihovo tačno značenje.
    Dobar primer za to je baš problem opisan u lekciji <b>„Prostori imena“</b>, u kome nije jasno da li etiketa &lt;grad&gt; označava vremensku nepogodu ili naseljeno mesto.
    Stoga, kako pretraživači nemaju informacije o tome kako prikazati XML dokument, oni ga prikazuju u njegovom izvornom obliku.
    <br>
    <div class = "napomena"><b>Napomena: </b>U prethodnoj lekciji pomenut je jezik XSLT kojim se XML dokument može transformisati u neki drugi format pa time dobiti drugačiju formu prikaza.</div>

  </body>
</html>
