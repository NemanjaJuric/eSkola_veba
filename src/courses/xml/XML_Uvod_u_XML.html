<!DOCTYPE html>
<html lang="en" dir="ltr">
  <head>
    <meta charset="utf-8" />
    <title>Uvod</title>
  </head>

  <body>
    <h1>Uvod u XML</h1>
    XML (eXtensible Markup Language) je standard kojim se generiše struktura
    podataka koje treba čuvati u memoriji, razmeniti ili dalje obrađivati.
    Nastao je iz potrebe za postojanjem standarda za obeležavanje koji je
    jednostavan za parsiranje i obradu. Preporučen je od strane W3C (World Wide
    Web Consortium) 1998. godine.
    <br />
    <br />
    Ovaj standard nudi mogućnost obeležavanja i opisivanja podataka lako
    razumljivim i jednostavnim oznakama (etiketama). Na taj način, informacije
    se mogu lakše identifikovati i koristiti. Može se reći da jedan XML dokument
    predstavlja informacije o informaciji, obeležene odgovarajućim etiketama.
    XML je veoma važan u današnjem svetu informacionih tehnologija pre svega
    zbog svoje jednostavnosti i fleksibilnosti i kao takav predstavlja
    neizostavan deo veb tehnologija. Većina veb aplikacija koristi upravo XML za
    čuvanje i razmenu podataka. Važna karakteristika XML formata podataka jeste
    proširivost. Zahvaljujući toj osobini, pogodan je za korišćenje u različitim
    oblastima jer se može prilagoditi terminologiji i formi koju data oblast
    zahteva. Stoga, osim u informacionim tehnologijama, XML ima primenu i u
    multimediji, robotici, pravu, finansijama, novinarstvu, fizici, ekonomiji i
    još mnogim oblastima. XML je standard za meta označavanje. To znači da ne
    postoji unapred definisan konačan skup etiketa i elemenata koji se mogu
    koristiti za pisanje XML dokumenata, već je autorima data sloboda da svoje
    oznake i elemente kreiraju i nazovu u skladu sa potrebama svog rada.
    <br />
    Iako liči na HTML, nije osmišljen kao zamena za njega. Zapravo, XML se
    suštinski razlikuje od HTML-a. HTML je namenjen prikazu podataka, i od
    velikog je značaja kako prikazani podaci izgledaju, dok XML ima fokus na
    samim podacima, odnosno njihovom smeštanju i opisivanju, a ne sadrži
    informacije o prikazu.
    <br />
    <br />
    Neke prednosti XML standarda:
    <br />
    <ul>
      <li>jednostavan i jasan za korišćenje ("self-descriptive");</li>
      <li>pojednostavljuje prenos, razmenu i dostupnost podataka;</li>
      <li>
        podaci se smeštaju isključivo u tekstualnom formatu što omogucava
        skladištenje i prenos podataka nezavisno od platforme, odnosno hardvera
        i softvera koji se koristi;
      </li>
      <li>proširiv je i fleksibilan, trpi dodavanje i brisanje podataka;</li>
      <li>
        ima format koji je čitljiv za ljude, računare, glasovne mašine, itd.
      </li>
    </ul>
    <br />
  </body>
</html>
