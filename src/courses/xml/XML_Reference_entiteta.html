<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Reference entiteta</title>
  </head>
  <body>
    <h1>Reference entiteta</h1>
    Treba biti pažljiv prilikom korišćenja specijalnih karaktera jer neki karakteri imaju posebno značenje u XML standardu.
    Recimo, ukoliko bi se unutar tekstualnog sadržaja elementa ili unutar vrednosti atributa naveo samo karakter „<“, došlo bi do greške jer ga XML parser prepoznaje kao oznaku za početak novog elementa.
    Takođe, karakter „&amp;“ se ne sme navesti kao takav jer je on rezervisan za oznaku početka reference entiteta.
    <br><br>
    Greška opisana primerom 12 se može ispraviti na način koji prikazuje primer 13.
    <br><br><b>Primer 12: </b>Neispravan zapis poređenja
    <xmp class = "primer_ta">
    <poredjenje> 700 < 1500  </poredjenje>
    </xmp>
    <b>Primer 13: </b>Ispravan zapis poređenja
    <xmp class = "primer_ta">
    <poredjenje> 700 &lt; 1500  </poredjenje>
    </xmp>
U pravilno napisanom primeru 13 je korišćena referenca entiteta „&amp;lt;“ umesto specijalnog karaktera „<“. Reference entiteta imaju tri obavezna svoja dela,
 a to su ampersand (&amp;), naziv entiteta i znak „tačka-zarez“ (;). Predefinisane reference entiteta u XML-u su:
 <br>
 <br>
 <ul>
   <li> &amp;lt; za znak "&lt;" (skraćeno od less than - manje od);</li>
   <li> &amp;gt; za znak "&gt;" (skraćeno od greater than - više od);</li>
   <li> &amp;amp; za znak "&amp;" (skraćeno od ampersand);</li>
   <li> &amp;apos; za znak "&apos;" (skraćeno od apostrophe - apostrof);</li>
   <li> &amp;quot; za znak "&quot;" (skraćeno od quotation mark - navodnici);</li>
 </ul>
 <br>
Osim navedenih referenci mogu se koristiti i numeričke i heksadekadne numeričke reference entiteta. Recimo, znak „<“ osim što se može navesti pomoću reference „&amp;lt;“,
može se navesti i kao „&amp;#60“ ili „&amp;#x3C“. Svaku od ovih referenci će parser prilikom čitanja zameniti znakom „<“ i neće ih protumačiti kao početak etikete.
<br>
<br>
Samo karaktere „<“ i „&amp;“ je striktno zabranjeno koristiti prilikom pisanja tekstualnog sadržaja elemenata i vrednosti atributa XML dokumenata,
ali je dobra praksa koristiti reference entiteta i za ostale.
Karakteri kao što su apostrof i navodnici koriste se za zadavanje vrednosti atributa, o čemu će reči biti kasnije.
 <br>
 <br>
 Pomenute reference se smeju navoditi samo unutar tekstualnog sadržaja elemenata i vrednosti atributa. Ne smeju se pojaviti u imenima elemenata i atributa.
 Takođe, ukoliko se reference navedu u komentaru, njih parser neće zameniti odgovarajućim znakom,
 jer on prepoznaje reference samo unutar sadržaja elemenata ili vrednosti atributa.

  </body>
</html>
