<!DOCTYPE html>
<html lang="en" dir="ltr">
  <head>
    <meta charset="utf-8" />
    <title>Elementi</title>
  </head>
  <body>
    <h1>Elementi</h1>
    Elementi su osnovni gradivni blokovi XML dokumenta. XML element je celina
    koju čine početna i završna etiketa i naveden tekstualni sadržaj između
    njih.
    <br /><br /><b>Primer 5: </b>Element
    <xmp class="primer_ta"><element> Sve ovo je jedan element.</element></xmp>
    Tekstualni sadržaj ovog elementa je „Sve ovo je jedan element.“ Važno je da
    razmaci (beline) takodje čine deo tekstualnog sadržaja i da se više
    uzastopnih razmaka neće sažeti u jedan. Dakle, ukoliko je tekst unet na
    sledeći način:
    <xmp
      class="primer_ta"><element> Ovde se nalazi                          velika praznina </element></xmp>
    On će tako i ostati sačuvan u XML dokumentu.
    <br /><br />
    Element može sadržati tekst, atribute i druge elemente.
    <br /><br /><b>Primer 6: </b>Sadržaj elementa
    <xmp class="primer_ta">
 <bioskop>
        <film zanr="komedija">
          <naziv> Ghostbusters </naziv>
          <reditelj>Ivan Reitman</reditelj>
          <trajanje>1h 45min</trajanje>
          <cena>300 dinara</cena>
        </film>
</bioskop>
</xmp>
    Primećuje se da elementi „bioskop“ i „film“ sadrže druge elemente; element
    „film“ sadrži atribut (zanr = "komedija"); a elementi „naziv“, „reditelj“,
    „trajanje“, „cena“ sadrže samo tekst. Elemente koji nemaju tekstualni
    sadržaj nazivamo praznim elementima. Prazan element se može zapisati na dva
    načina, što je prikazano u primerima 7 i 8.
    <br /><br /><b>Primer 7: </b>Prazan element
    <xmp class="primer_ta"><prazno> </prazno></xmp>
    <b>Primer 8: </b>Još jedan način zadavanja praznog elementa
    <xmp class="primer_ta"><prazno /></xmp>
    I prazni elementi mogu sadržati atribute.
    <h2>Imenovanje elemenata</h2>
    Ime elementa se zadaje odgovarajućim etiketama. XML imena mogu sadržati sva
    velika i mala slova engleskog jezika (dakle sve karaktere od a do z i od A
    do Z) kao i cifre, 0 – 9. I ne samo to, dozvoljena su i neengleska slova i
    ideogrami, kao na primer: &scaron;, &beta;, &#x06B9; , itd. Što se znakova
    interpunkcije tiče, u imenima se mogu naći samo sledeći: „ . “ (tačka), „ -
    “ (crta) i „ _ “ (donja crta). Ostali znakovi interpunkcije nisu dozvoljeni.
    <br /><br />
    Potrebno je obratiti pažnju na sledeća pravila prilikom imenovanja
    elemenata:
    <ul>
      <li>
        Imena elemenata su osetljiva na veličinu slova (eng. case sensitive).
      </li>
      <li>
        Imena elemenata moraju početi slovom, ne brojem ili znakom
        interpunkcije.
      </li>
      <li>
        Imena elemenata ne smeju početi slovima <i>xml, XML, Xml</i> i slično.
      </li>
      <li>Imena elemenata ne smeju sadržati razmake.</li>
      <li>
        Ne postoje rezervisana imena (osim <i>xml</i>), tako da bilo koja reč
        može biti ime elementa.
      </li>
    </ul>
    <br />
    Dobra praksa je davati kratke nazive koji dobro opisuju element. Na primer:
    &lt;ime&gt;, &lt;prezime&gt; &lt;boja&gt;, itd. U slučaju da se naziv mora
    sastojati iz više reči, najbolje je birati najkraći jasan opis. Recimo bolje
    je element nazvati &lt;otvorena_vrata&gt; umesto
    &lt;vrata_koja_su_otvorena&gt. Treba izbegavati karaktere kao što su "-",
    ".", ":" jer nazive koji sadrže ove karaktere neki softveri mogu pogrešno
    protumačiti. Recimo, &lt;ime.osobe&gt; može protumačiti kao razdvajanje
    "ime" od "osobe"; &lt;ime-osobe&gt; može protumačiti kao da je "osobe"
    svojstvo objekta "ime" i slično. Takođe, treba biti oprezan sa specifičnim
    karakterima kao što su š,ć,č,đ i slični, jer ih neki softveri ne mogu
    podržati.
    <br />
    <br />Ne postoji stil koji je definisan za imenovanje elemenata, ali neki od
    predloga su: &lt;imeosobe&gt;, &lt;IMEOSOBE&gt;, &lt;imeo_sobe&gt;,
    &lt;imeosobe&gt;, &lt;ImeOsobe&gt;, &lt;imeOsobe&gt;. Za koji god stil se
    autor opredeli, trebalo bi da se njega drži kroz ceo dokument. Često za XML
    dokument postoji odgovarajuća baza, dobra praksa je elementima davati nazive
    po pravilu po kojem su oni nazvani u toj bazi.

    <h2>Elementi u XML-u su proširivi</h2>
    XML dokumenti se mogu slobodno proširivati novim podacima i isto tako se iz
    njih mogu brisati postojeći podaci, bez bojazni da će to izazvati grešku kod
    softvera koji koristi taj dokument. Proširivost XML dokumenata se može
    ilustrovati na primeru 9.
    <br /><br /><b>Primer 9: </b>XML dokument „stan.xml“
    <xmp class="primer_ta"><?xml version="1.0" encoding="UTF-8"?>
      <stan>
          <soba1> Kuhinja </soba1>
          <soba2> Kupatilo </soba2>
          <poruka> Dobro došli!</poruka>
      </stan>
   </xmp>
    Primera radi, neka postoji aplikacija koja iz ovog XML dokumenta može
    izdvojiti informacije o sobama i poruku, i interpretira to kao što je
    prikazano na slici 1.
    <br /><br /><b>Slika 1: </b>Interpretacija XML dokumenta „stan.xml“
    <br />
    <img src="courses/xml/sobe.png" />
    <br />
    Može se desiti da autor XML dokumenta u nekom trenutku želi da doda još
    novih informacija. Na primer, još jednu sobu. Proširiće svoj XML dokument
    kao što pokazuje primer 10.
    <br /><br /><b>Primer 10: </b>Proširen XML dokument „stan.xml“
    <xmp class="primer_ta"><?xml version="1.0" encoding="UTF-8"?>
      <stan>
          <soba1> Kuhinja </soba1>
          <soba2> Kupatilo </soba2>
          <soba3> Dnevni boravak </soba3>
          <poruka> Dobro dosli!</poruka>
      </stan>
    </xmp>
    Važno je da pri ovom dodavanju informacija XML dokumentu, aplikacija koja
    izdvaja i interpretira informacije neće prijaviti grešku. Zapravo,
    aplikacija će i dalje moći da pronađe i interpretira tražene elemente, bez
    obzira na informacije koje su naknadno dodate.
    <h2>Korenski element</h2>
    Svaki XML dokument mora imati korenski element (eng. root element). Ovaj
    element nema svoje roditeljske elemente, ali je on roditelj svim ostalim
    elementima u posmatranom XML dokumentu, tj. sadrži sve ostale elemente tog
    dokumenta. Nekada se on naziva i element dokumenta (eng. Document element).
    S obzirom na to da XML ima samoopisujuću sintaksu, na osnovu korenskog
    elementa se može uvideti šta opisuje posmatrani XML dokument. U primeru 11,
    korenski element XML dokumenta „osoba.xml“ je element „osoba“.
    <br /><br /><b>Primer 11: </b>XML dokument „osoba.xml“
    <xmp class="primer_ta"><?xml version="1.0" encoding="UTF-8"?>
  <?xml version="1.0" encoding="UTF-8"?>
  <osoba>
            <ime> Pera </ime>
            <prezime> Perić </prezime>
            <datum_rodjenja>
                            <dan> 1 </dan>
                            <mesec> januar</mesec>
                           <godina> 2001 </godina>
            </datum_rodjenja>
  </osoba>
</xmp>
    Ostali elementi su deca elementa „osoba“ i ceo dokument iz primera 11
    zapravo predstavlja informacije o toj osobi.
    <br /><br />
  </body>
</html>
