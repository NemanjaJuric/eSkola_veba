<!DOCTYPE html>
<html lang="en" dir="ltr">
  <head>
    <meta charset="utf-8" />
    <title>Ostali gradivni blokovi</title>
  </head>
  <body>
    <h1>Ostali gradivni blokovi</h1>
    <h2>Deklaracija</h2>
    Kao što je već rečeno, linija:
    <br /><br />
    <span class="primer_text">
      &#60;?xml version="1.0" encoding="UTF-8"?&#62;</span
    >
    <br /><br />
    jeste XML deklaracija. Ona može postojati u XML dokumentu i ne mora, ali ako
    postoji, mora se prva navesti. Dakle, ispred nje se ne smeju nalaziti
    komentari, elementi, razmaci i slično. U njoj je navedena verzija XML
    standarda i znakovni kod (u ovom slučaju UTF-8) koji se koriste. Dobra je
    praksa napisati deklaraciju na početku svakog XML dokumenta, zato što oni
    mogu sadržati specijalne karaktere kao što su, recimo: š,č,ć,ž,... ili u
    francuskom jeziku: &#xE0;, &#xE6;, &#xEA; i slično. Podrazumevani znakovni
    kod za XML jeste UTF-8.
    <br />
    <h2>Komentari</h2>
    Ono što je potpuno zajedničko za XML i HTML jeste sintaksa komentara. U oba
    standarda se navode na isti način.
    <br /><br />
    <span class="primer_text"> &#60;!-- Ovo je jedan komentar --&#62;</span>
    <br /><br />
    Važno je napomenuti da se unutar komentara ne smeju pojaviti dve crtice „--“
    pre znaka za kraj „--&#62;“. Takođe, nije dozvoljeno završiti komentar sa
    tri crtice „---&#62;“. Kako komentari nisu elementi, njihova pozicija u
    dokumentu neće narušiti strukturu XML dokumenta. Prema tome, oni se mogu
    navesti bilo gde. Pre ili posle korenskog elementa, između elemenata, pred
    kraj dokumenta itd. Međutim, oni se ne smeju pojaviti ispred deklaracije
    niti unutar etikete ili drugog komentara.
    <br /><br />
    Komentare navodi autor ili koautori jednog zajedničkog XML dokumenta kako bi
    pratili svoj i medjusobni rad, obeležili gde bi se nešto moglo dodati ili
    oduzeti, navesti potrebna objašnjenja, napomene i slično. Oni nisu namenjeni
    programima koji koriste XML dokumente, već isključivo korisnicima, kako bi
    dati dokument ili neki njegov deo učinili razumljivijim. Aplikacije koje
    čitaju i obrađuju XML dokument mogu potpuno izostaviti komentare ukoliko je
    to ono što autor želi.
    <br />
    <h2>Instrukcije za obradu</h2>
    Nekada je potrebno aplikacijama koje koriste XML dokument proslediti posebne
    informacije. Upravo te informacije nazivaju se instrukcijama za obradu. Znak
    za njihov početak je „<?“ a za kraj “?>“. Instrukcija za obradu sadrži ime
    aplikacije kojoj je namenjena ili identifikator instrukcije i tekst zapisan
    u formatu koji odgovara toj aplikaciji. Instrukcije se, kao i komentari,
    mogu navesti bilo gde pre ili nakon korenskog elementa, ali ne ispred
    deklaracije, unutar etiketa ili drugih komentara. Instrukcije za obradu mogu
    biti nazvane bilo kojim imenom koje poštuje pravila koja XML zadaje, osim
    xml, XML i sličnog, u bilo kakvoj kombinaciji malih i velikih slova.
    <br /><br />
  </body>
</html>
