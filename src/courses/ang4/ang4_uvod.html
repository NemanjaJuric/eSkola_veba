<h1>Angular 4</h1>
<br />
<h2>Uvod</h2>
Angular 4 je radni okvir programskog jezika JavaScript. Koristi se za razvoj
modernih veb aplikacija koje su zasnovane na dizajnu arhitekture koji se sastoji
od veb komponenata međusobno povezanih pomoću njihovog posebnog U/I interfejsa.
<br /><br />
Sastoji se od nekoliko biblioteka. Neke od njih čine osnovu radnog okvira, a
neke su opcione.
<br /><br />
Angular omogućava kreiranje reaktivnih jednostranih aplikacija (eng. Single Page
Applications - SPA). Prednost korišćenja jednostranih aplikacija je, pre svega,
njihova brzina odgovora koja je ekvivalentna brzini desktop aplikacija. Takođe,
takve aplikacije mogu da rade i bez internet konekcije i imaju sposobnost
samostalnog osvežavanja.
<br /><br />
Prethodne verzije radnog okvira Angular su Angular 1 (poznat još i kao
AngularJS) i Angular 2.<br />
Radni okvir Angular 1 je postao jedan od popularnijih JavaScript radnih okvira
za razvoj veb aplikacija. Njegovi nedostaci su postali previše istaknuti čim bi
aplikacija postala veća i složenija.
<br /><br />
Umesto ažuriranja verzije Angular 1, nastao je Angular 2 koji je kompletna
prerada verzije Angular 1, predstavljajući potpuno novu arhitekturu aplikacije
izgrađenu od nule u programskom jeziku TypeScript. TypeScript je nadskup
programskog jezika JavaScript kreiran od strane kompanije Microsoft. <br />
Nastao je kao potreba da se nadogradi postojeći JavaScript i podržan je u
modernim operativnim sistemima. Zbog nekih nedostataka programskog jezika
JavaScript, TypeScript je implementiran kao njegov nadskup i kompilira se nazad
u JavaScript. Svi postojeći JavaScript fajlovi su validni TypeScript fajlovi.
<br />
Najbitnija novina je uvođenje tipova podatka, kao i klasa i modula. Tako je
dodavanjem ovih funkcija u JavaScript omogućeno da se aplikacije pišu u modernom
objektno orijentisanom programskom jeziku. <br />
Većina poznatih razvojnih okruženja imaju podršku za TypeScript (Visual studio,
Eclipse, Intellij Idea, Web storm, Sublime Text, Atom, Visual studio Code itd.).
Razlog zašto se preporučuje TypeScript za razvoj Angular aplikacija zasnovan je
na činjenici da je sam Angular napisan na ovom jeziku.
<br />
<div class="napomena">
  <b>Napomena:</b>Više o samom jeziku TypeScript možete saznati u zasebnom
  kursu.
</div>
<br />
Angular 4 je unapređena verzija verzije Angular 2.<br />
<div class="napomena">
  <b>Napomena:</b>Za učenje verzija Angular 2 i 4, nije potrebno predznanje
  verzije Angular 1.
</div>
<div class="napomena">
  <b>Napomena:</b>Angular 3 verzija je preskočena zbog konflikta između brojeva
  verzija.
</div>
<br />
Funkcije radnog okvira Angular 4 obuhvataju sve što je potrebno modernoj veb
aplikaciji: <br />
<ul>
  <li>interoperabilnost komponente,</li>
  <li>univerzalnu podršku za više platformi i uređaja,</li>
  <li>fleksibilnost,</li>
  <li>
    napredan mehanizam rutera sa podrškom za razdvajanje i komponentiranje
    definicija rute itd.
  </li>
</ul>

<h2>Veb komponente</h2>
Angular aplikacije su napravljene od komponenti. Komponenta se sastoji od HTML
šablona i klase komponente, dizajniranih da budu upotrebljeni zajedno za razvoj
elemenata funkcije sa višim nivoom vizuelne izražajnosti i mogućnošću ponovne
upotrebe.
<br />
Napraviti direktorijum "src". U njemu će se čuvati svi fajlovi koji se tiču
aplikacije. <br />
Zatim kreirati direktorijum unutar direktorijuma "src" koji pod nazivom "app" i
u njemu sačuvati datoteku "glavna.komponenta.ts". U datoteci
"glavna.komponenta.ts" uneti sledeći kod:
<xmp class="primer_ta">
import { Component } from '@angular/core';

@Component({
  selector: 'moja-aplikacija',
  template: `<h1>Zdravo svete!</h1>`
})
export class GlavnaKomponenta { }
</xmp>
<div class="napomena">
  <b>Napomena:</b>Vrednost šablona nije pod znacima navodnika, već se koriste
  znaci za akcentovanje.
</div>
Predstavljen je primer najjednostavnije komponente koja prikazuje tekst na
ekranu "Zdravo svete!". <br />
U prvom delu koda je uvezen najosnovniji tip i funkcija koja će biti potrebna za
razvoj osnovne komponente.<br />
Svaka komponenta sadrži dekorator @Component funkciju, koja je uvezena iz
biblioteke <span class="primer_text">@angular/core</span>.<br />
Postoji nekoliko vrsta dekoratora, a svi su prepoznatljivi po simbolu @, koji se
upotrebljava kao prefiks.<br />
U primeru ukazujemo kompilatoru da je klasa GlavnaKomponenta, u stvari, Angular
komponenta.<br />
Klasa kontrolera koja je kreirana pruža sve što je potrebno za instanciranje
objekta. <br />
U dekoratoru se nalazi selektor "moja-aplikacija", a svojstvo šablona definiše
unutrašnju HTML strukturu napravljene komponente. Prilagođeni elementi koji
kapsuliraju HTML šablone su osnova veb komponenata.<br />
Element <span class="primer_text">moja-aplikacija</span> se nalazi u datoteci
"index.html" i pozivom aplikacije se pomoću ovog elementa poziva kreirana veb
komponenta, tj. "index.html" je stranica koja se prikazuje u pretraživaču.
<xmp class="primer_ta">
<moja-aplikacija>Učitava se aplikacija...</moja-aplikacija>
</xmp>
Kreirati HTML datoteku u osnovnom direktorijumu radnog prostora pod nazivom
"index.html", a zatim u nju dodati kod koji sadrži Angular 4 biblioteke koje su
potrebne za razvoj Angular aplikacije
<xmp class="primer_ta">
<!DOCTYPE html>
<html>
  <head>
    <title>Moja prva Angular aplikacija</title>
    <meta charset="UTF-8">
    <meta name="viewport" content="width=device-width, initial-scale=1">
    <base href="/">
    <link rel="stylesheet" href="styles.css">

    <!-- Polyfill(s) for older browsers -->
    <script src="node_modules/core-js/client/shim.min.js"></script>

    <script src="node_modules/zone.js/dist/zone.js"></script>
    <script src="node_modules/systemjs/dist/system.src.js"></script>

    <script src="systemjs.config.js"></script>
    <script>
      System.import('main.js').catch(function(err){ console.error(err); });
    </script>
  </head>

  <body>
    <base href="/">
    <moja-aplikacija>Učitava se aplikacija...</moja-aplikacija>
  </body>
</html>
</xmp>
Element <span class="primer_text">moja-aplikacija</span> u datoteci "index.html"
nije običan element. To je Angular komponenta sa definisanim selektorom
moja-aplikacija.
<h2>Korenski (glavni) modul</h2>
Angular aplikacije su modularne. Svaka Angular aplikacija ima bar jedan modul,
tzv. korenski (glavni) modul. <br />
On služi za razvoj aplikacije, deklarišući komponente. Za sada on deklariše samo
komponentu GlavnaKomponenta.
<xmp class="primer_ta"
>
import { NgModule }      from '@angular/core';
import { BrowserModule } from '@angular/platform-browser';
@NgModule({
  imports:      [ BrowserModule ],
  providers:    [ ],
  declarations: [ GlavnaKomponenta ],
  exports:      [ GlavnaKomponenta ],
  bootstrap:    [ GlavnaKomponenta ]
})
export class AppModule { }
</xmp>
NgModule je dekorator (uvozimo ga iz biblioteke
<span class="primer_text">@angular/core</span>), koji vraća metadata objekat
čije osobine opisuju modul. Najvažnije osobine su:
<ul>
  <li>
    imports - drugi moduli čije izvezene klase su potrebne u šablonima
    komponenata u ovom modulu
  </li>
  <li>
    providers - servisi koji postaju dostupni svim komponentama u aplikaciji
  </li>
  <li>
    declarations - prikazane klase koje pripadaju ovom modulu. Angular sadrži
    tri tipa takvih klasa: komponente (eng. components), direktive (eng.
    directives) i filtere (eng. pipes)
  </li>
  <li>
    exports - podskup deklaracija koje bi trebale da budu vidljive u šablonima
    komponenata u drugim modulima
  </li>
  <li>
    bootstrap - instancira klasu kontrolera koja se prosleđuje kao argument i
    koristi je za konstrukciju cele aplikacije
  </li>
</ul>
Aplikacija se pokreće tako što u trećoj TypeScript datoteci (sačuvati je u
direktorijumu "src" pod nazivom "main.ts") bi se uneo sledeći kod koji se
kompilira i pokreće u pretraživaču.
<xmp class="primer_ta"
>
import { platformBrowserDynamic } from '@angular/platform-browser-dynamic';
import { AppModule } from './app/app.module';

platformBrowserDynamic().bootstrapModule(AppModule);
</xmp>
JavaScript, takođe, ima module za upravljanje JavaScript objektima. Oni su
potpuno različiti od Angular modula.
<br />
Štaviše, Angular je skup JavaScript modula (u daljem tekstu ćemo ih nazivati
bibliotekama) o kojima je bilo reči u uvodu.
<br />
Ime svake Angular biblioteke počinje prefiksom
<span class="primer_text">@angular</span>. Instaliraju se pomoću npm paketa, a u
aplikaciju se uvoze pomoću ključne reči <i>import</i>.
<br />
U programskom jeziku JavaScript svaka datoteka je modul i svi objekti definisani
u toj datoteci pripadaju tom modulu.
<br />
