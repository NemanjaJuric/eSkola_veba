<h1><b>Funkcije</b></h1>
<br />
Funkcija je blok koda koji neprimetno čeka dok se eksplicitno ne pozove.
<br />
Funkcije su korisne za zadatke koje često treba ponavljati, jer se ista funkcija
može pozivati više puta.
<br />
<br />
Funkcija se ne izvršava pri učitavanju stranice, zato se preporučuje da svaka
funkcija bude definisana u okviru
<span class="primer_text"> &lthead&gt </span> etikete, dok se ona poziva bilo
kad i bilo gde u dokumentu.
<br />
Obično se poziva u okviru <span class="primer_text"> &ltbody&gt </span> etikete,
iz tela HTML dokumenta, ali takođe je mogu pozivati i druge funkcije u okviru
dokumenta.
<br />
<br />
Postoje dve vrste funkcija ugrađene (primitivne) funkcije i korisničke funkcije
(one koje sami definisemo).
<br />
<br />
Ovo je primer jedne funkcije:
<br />
<br />
<xmp class="primer_ta"
>
function funkcija(){
  document.write("Ova funkcija ne radi ništa");
}
</xmp>
<br><br>
<h2><b>Korisničke funkcije</b></h2>
Korisničke funkcije su one koje sami definišemo.
<h2>Definisanje funkcije</h2>
Prilikom definisanja funkcije prvo stoji ključna reč <i>function</i>, zatim
razmak, pa naziv funkcije, obične zagrade, pa vitičaste zagrade.
<br />
U okviru običnih zagrada mogu, ali i ne moraju, da stoje argumenti (dodatne
informacije koje koristi funkcija).
<br />
U okviru vitičastih zagrada se nalazi telo funkcije, odnosno, naredbe koje
funkcija izvršava.
<br />
Takođe, u zavisnosti od toga da li funkcije u telu sadrže naredbu
<i>return</i> razlikujemo ih kao povratne (one koje vraćaju neku vrednost) ili
nepovratne (one koje ne vraćaju nijednu vrednost, samo izvršavaju nešto bez
povratne informacije).
<br />
<br />
<xmp class="primer_ta"
>
function naziv_funkcije(niz argumenata){
	telo funkcije(niz naredbi)
}
</xmp>
<br />
<h2>Osobine</h2>
Ključna reč <i>function</i> obavezna.
<br />
<br />
Naziv funkcije je takođe obavezan deo funkcije, kako bismo kasnije mogli da je
pozivamo. Naziv može biti bilo koji niz karaktera, osim rezervisanih reči. Naziv
je često kratak opis onoga što funkcija izvršava. Na primer, funkcija koja
računa kvadratni koren nekog broja imaće naziv "kvadratniKoren", "kvKoren" ili
"koren".
<br />
<br />
U okviru običnih zagrada mogu, ali i ne moraju, da stoje ulazni argumenti
(dodatne informacije koje koristi funkcija). Ulazni argumenti funkcije nisu
obavezni. Funkciji se prilikom poziva prosleđuju ovi argumenti, koje ona koristi
u radu. Ukoliko se funkciji prilikom poziva ne proslede svi ulazni argumenti,
oni koji nisu proslni dobijaju vrednost <i>undefined</i>.
<br />
U ovom jeziku moguće je da prilikom definisanja funkcije ne navedemo argumente,
a da ih prilikom poziva funkcije unesemo.
<br />
<br />
U okviru vitičastih zagrada se nalazi telo funkcije, odnosno, naredbe koje
funkcija izvršava.
<br />
U telu funkcije su naredbe koje funkcija izvršava. I telo može biti
izostavljeno, ali onda funkcija ne bi imala smisla, pa se podrazumeva da je ovo
obavezan deo.
<br />U telu funkcije mogu se definisati nove promenljive, ali i pozivati
postojeće funkcije ukoliko se ukaže takva potreba. Promenljive koje se definišu
u telu funkcije "žive" samo u toku rada funkcije. Kada funkcija završi sa radom
njima nije moguće pristupiti.

<br />
<h2>Primeri povratnih funkcija</h2>
<xmp class="primer_ta"
>
function bezArgPovratna(){
	return 5;
}
</xmp>
<br />
Funkcija <i>funkcijaBezArgPovratna()</i> nema ulaznih argumenata, ali ima
povratnu vrednost. Svaki put kada se pozove ova funkcija ona će vratiti broj 5.
<br />
<br />
<xmp class="primer_ta"
>
function duplirajBroj(x){
	return 2*x;
}
</xmp>
<br />
Funkcija <i>duplirajBroj(x)</i> očekuje da joj se prilikom poziva obezbedi jedan
ulazni argument, broj x, a potom ona vrati duplu vrednost tog broja. Ukoliko se
ne prosledi ulazni argument, ova funkcija vratiće vrednost "NaN"(not a number -
nije unet broj).<br />
<br />
Funkcija <i>zbirBrojeva(a,b,c)</i> ima tri ulazna argumenta, a potom računa zbir
unetih brojeva.
<br />
<xmp class="primer_ta"
>
function zbirBrojeva(a,b,c){
	return a+b+c;
}
</xmp>
<br />
Ukoliko neki od argumenta pri pozivu funkcije <i>zbirBrojeva(a,b,c)</i> nije
unet povratna vrednost funkcije će biti "NaN".
<br />

<br />
U okviru funkcije možemo i definisati nove promenljive, kada nam zatrebaju.
Ukoliko promenljive definišemo sa ključnom reči <i>var</i> ispred, one će biti
vidljive samo u okviru funkcije, a ukoliko ih definišemo bez ključne reči, moći
ćemo da ih koristimo i nakon završetka rada funkcije.
<br />
<xmp class="primer_ta"
>
function zbirBrojeva1(a,b){
	var zbir=a+b;
	return zbir;
}
</xmp>
<br />
Funkcija <i>zbirBrojeva1(a,b)</i> ima dva ulazna argumenta, a u telu funkcije je
definisana nova promenljiva "zbir", koja računa zbir ulaznih argumenata.
<br />Potom, funkcija vraća vrednost koja je sačuvana u promenljivoj
<i>zbir</i>.
<br />
<br />
Program kada naiđe na naredbu <i>return</i> odmah izlazi iz funkcije, t.j.
ukoliko u funkciji stoji neka naredba nakon naredbe <i>return</i>, ona nikada
neće biti izvršena, što možemo videti u sledećem primeru:
<br />
<xmp class="primer_ta"
>
function zbirBrojeva2(a,b){
	var zbir=a+b;
	return zbir;
	alert("Ovo se nikada nece izvrsiti");
}
</xmp>
<br />
<h2>Primeri nepovratnih funkcija</h2>
<br />
<xmp class="primer_ta"
>
function bezArgNepovratna(){
	document.write("Funkcija bez argumenata i povratne vrednosti");
}
</xmp>
<br />
Funkcija <i>funkcijaBezArgNepovratna()</i> nema ulaznih argumenata, ni povratnu
vrednost, a pri pozivu na internet stranici se ispisuje tekst
<i>Funkcija bez argumenata i povratne vrednosti.</i>
<br />
<br />
<xmp class="primer_ta"
>
function kvadratBroja(x){
	document.write(x*x);
}
</xmp>
<br />
Funkcija <i>kvadratBroja(x)</i> ima jedan ulazni argument, broj <i>x</i>, a
potom ispisuje kvadrat tog broja.
<br />
<h2>Pozivanje funkcije</h2>
Funkcija se poziva navođenjem njenog imena i prosleđivanjem neophodnih
argumenata.
<xmp class="primer_ta"
>
Primer 1:
&lt;html&gt;
  &lt;head&gt;
    &lt;script&gt;
    function kvadratBroja(x){
	    return x*x;
    }
    &lt;/script&gt;
  &lt;/head&gt;
  &lt;body&gt;
    &lt;h1&gt;Kvadrat broja&lt;/h1&gt;
    &lt;script&gt;
    document.write(kvadratBroja(5));
    &lt;/script&gt;
  &lt;/body&gt;
&lt;/html&gt;
</xmp>
<button class="button_copy">Vidi primer</button>
<br />
<br />
<xmp class="primer_ta"
>
Primer 2:
&lt;html&gt;
  &lt;head&gt;
    &lt;script&gt;
    function kvadratBroja(x){
	    return x*x;
    }
    function povrsinaKvadrata(x){
	    var povrsina=kvadratBroja(x)
	    return povrsina;
    }
    &lt;/script&gt;
  &lt;/head&gt;
  &lt;body&gt;
    &lt;h1&gt;Površina kvadrata&lt;/h1&gt;
    &lt;script&gt;
    document.write(povrsinaKvadrata(5));
    &lt;/script&gt;
  &lt;/body&gt;
&lt;/html&gt;
</xmp>
<button class="button_copy">Vidi primer</button>
<br />
<h2>Callback funkcije</h2>
Callback je mehanizam, poznat i u drugim jezicima, koji omogućava da se funkcija
prosledi kao parametar.
<br />
<br />
Ukoliko se programira složenija aplikacija na vebu, često se dolazi u poziciju
da je neophodno sačekati neke podatke sa servera u toku izvršavanja samog
programa. Rad programa se tada zaustavlja i nastavlja se tek kada svi podaci
pristignu. U momentu kada server odgovori, poziva se callback funkcija koja
služi kao početna tačka za nastavak rada.
<br />
<br />
Primer callback funkcije je zadavanje tajmera koji poziva callback funkciju
posle određenog zadatog vremena.
<br />
<xmp class="primer_ta"
>
&lt;html&gt;
  &lt;head&gt;
    &lt;title&gt;Callback funkcija&lt;/title&gt;
  &lt;/head&gt;
  &lt;body&gt;
    &lt;script&gt;
    function fun(){
      document.body.style.backgroundColor = "#003";
    }
    window.setTimeout(fun, 4000);
    &lt;/script&gt;
  &lt;/body&gt;
&lt;/html&gt;
</xmp>
<button class="button_copy">Vidi primer</button>
<br />
U prethodnom primeru definisana je callback funkcija <i>callbackFunkcija()</i> i
postavljen je tajmer koji je poziva nakon četiri sekunde. Ovaj primer pauzira
izvršavanje programa na četiri sekunde. Konkretno, funkcija
<i>callbackFunkcija()</i> menja boju pozadine u tamno plavu.
<br />
Specifično je i navođenje callback funkcije u metodi <i>setTimeout()</i>. Navodi
se samo naziv funkcije bez zagrada.
<br />
<br />
Callback funkcije se često koriste kao funkcije za obradu događaja (event
hendler), odnosno aktiviraju se kao posledica neke aktivnosti korisnika.
<br />
<xmp class="primer_ta"
>
var niz = [14, 5, 6, -2, 7];
if (niz.every(veci)){
  console.log("Svi elementi su veći od nule.");
}
function veci(a){
  return a > 0;
}
</xmp>
<br />
U ovom primeru funkcija <i>veci()</i> je u ulozi callback funkcije i zadata je
kao parametar metodi <i>every()</i>. Ovaj program će u konzolu upisati tekst:
<b>Svi elementi su veći od nule.</b>
<br />
<h2>Zatvorenja funkcije</h2>
Program kada izađe iz funkcije sve lokalne promenljive prestaju da postoje i
njima nije moguće pristupiti. Logičan zaključak je da se ne može pristupiti
unutrašnjoj funkciji ukoliko program izađe iz nadfunkcije. Međutim, u
programskom jeziku <i>JavaScript</i> ovo nije slučaj. Moguće je pristupiti
unutrašnoj funkciji i kada se završi sa radom sa nadfunkcijom. Ovakva unutrašnja
funkcija sme da koristi promenljive svoje nadfunkcije i zovemo je zatvorenje.
<br />
<br />
Dakle, zatvorenje je unutrašnja funkcija koja se poziva van svoje nadfunkcije,
ali i dalje ima pristup lokalnim promenljivama nadfunkcije.
<br />
Najčešća upotreba zatvorenja funkcija je kada se upotrebljava callback mehanizam
i kada se kreiraju funkcije koje obrađuju događaje.
<br />
<xmp class="primer_ta">
&lt;html&gt;
  &lt;head&gt;
    &lt;title&gt;Zatvorenje funkcija&lt;/title&gt;
  &lt;/head&gt;
  &lt;body&gt;
    &lt;script&gt;
    function nadfunkcija(){
    	var broj = 0;
    	function unutrasnjafunkcija(){
    		broj++;                    
    		document.write("BROJ: " + broj+"<br>");  
    	}
	    window.setTimeout(unutrasnjafunkcija, 5000);            
	    unutrasnjafunkcija();                                   
	    document.write("Nadfunkcija je završena!"); 
    }
    nadfunkcija();
    &lt;/script&gt;
  &lt;/body&gt;
&lt;/html&gt;
</xmp>
<button class="button_copy">Vidi primer</button>
<br />
U prethodnom primeru definisana je funkcija <i>nadfunkcija()</i>. U njoj je prvo
definisana lokalna promenljiva <i>broj</i>, a zatim i unutrašnja funkcija
<i>unutrasnjafunkcija()</i>, koja povećava promenljivu broj i ispisuje je.
Sledeća u nizu naredba je <i>setTimeout(unutrasnjafunkcija, 5000)</i>, ali ona
će se izvršiti tek za pet sekundi, odnosno prvo će se izvršiti naredbe ispod
koje stoje ispod nje. Poziva se funkcija <i>unutrasnjafunkcija()</i> koja u
konzoli ispisuje broj <b>1</b>, a zatim se izvršava sledeća naredba, tj. u
konzoli se ispisuje tekst: <b>Nadfunkcija je završena!</b>.
<br />
<br />
Tek sad se izvršava funkcija <i>unutrasnjafunkcija()</i> koja je pozvana
callback mehanizmom. Na ovaj način će se unutrašnja funkcija, nakon završetka
rada nadfunkcije, još jednom izvršiti. Promenljivoj <i>broj</i> se ponovo
pristupa iako je program izašao iz nadfunkcije, a u konzoli će se upisati broj
<b>2</b>. Dakle, preko funkcije <i>unutrasnjafunkcija()</i> ostalo je "živo"
celo njeno okruženje, odnosno sve lokalne promenljive iz funkcije
<i>nadfunkcija()</i>. Isto bi se dogodilo čak i da postoji više nivoa
ugnježdenih funkcija.
<br />
<h2>Objekat <span class="primer_text">this</span></h2>
Na objekat <span class="primer_text">this</span> se najčešće nailazi kada se
kreiraju funkcije događaja. U tom slučaju
<span class="primer_text">this</span> predstavlja element na koji je kliknuto.
<br />
<br />
Objekat <span class="primer_text">this</span> predstavlja kontekst u kome se
izvršava funkcija.
<br />
<br />
U programskom jeziku JavaScript objekat <span class="primer_text">this</span> se
formira tokom izvršavanja funkcije. Svaka funkcija ima svoj
<span class="primer_text">this</span> objekat. Kako se JavaScript funkcija može
pozivati na pet različitih načina, tako i
<span class="primer_text">this</span> može biti pet različitih objekata. Na
programerima je da kontrolišu kako će funkcija biti pozvana i da predvide šta će
<span class="primer_text">this</span> predstavljati u funkciji.
<br />
<xmp class="primer_ta"
>
function fun() {}
fun();
</xmp>
<br />
Svaka funkcija koju pozivamo na način dat prethodnim primerom u suštini nema
<span class="primer_text">this</span>. Preciznije, u ovako pozvanoj funkciji,
objekat <span class="primer_text">this</span> postoji i on je
<span class="primer_text">window</span>.
<br />
<xmp class="primer_ta"
>
obj.metod = function funkcija() {}
obj.metod();
</xmp>
<br />
Kada je funkcija pozvana na ovaj način <span class="primer_text">this</span> je
tada objekat iz koga je funkcija pozvana. Odnosno, u funkciji se kreira lokalna
promenljiva <span class="primer_text">this</span> koja predstavlja referencu na
objekat čiji je ta funkcija metod. Ako je jedna ista funkcija metod različitih
objekata, <span class="primer_text">this</span> će se razlikovati zavisno od
toga iz kog objekta je pozvana funkcija.
<br />
<xmp class="primer_ta"
>
function Klasa() {}
var obj = new Klasa();
</xmp>
<br />
U prethodnom primeru operator <i>new</i> kreira novi objekat i izvršava
konstruktorsku funkciju u kontekstu tog objekta (kao da je pozvana iz njega).
Objekat <span class="primer_text">this</span> u funkciji konstruktora će
referencirati na taj novi objekat.
<br />
<xmp class="primer_ta"
>
function fun(p1, p2, p3...) {}
fun.call(obj, v1,v2,v3...)
</xmp>
<br />
Ovaj primer prikazuje način pozivanja funkcije metodom <i>call()</i>. Metod
<i>call()</i> uvek ima jedan parametar više od same funkcije. To je zato što
prvi parametar predstavlja objekat koji se prosleđuje funkciji kao
<span class="primer_text">this</span>.
<br />
<br />
Metod <i>apply()</i> radi isto kao i metod <i>call()</i>, ali malo drugačijim
stilom. Ima samo dva parametra. Prvi parametar je objekat koji će u funkciji
predstavljati <span class="primer_text">this</span>, a drugi parametar je niz
koji sadrži vrednosti za parametre funkcije. Poziv funkcije metodom
<i>apply()</i> prikazan je na sledećem primeru.
<br />
<xmp class="primer_ta"
>
function fun(p1, p2, p3...) {}
fun.apply(obj, [v1,v2,v3...]);
</xmp>
<br />
Na sledećem primeru prikazana je upotreba
<span class="primer_text">this</span> objekta.
<br />
<xmp class="primer_ta"
>
function fun(){
    console.log(this.id ? this.id : "Nepoznat ID");
}
var prvi = {id:"PRVI"};
var drugi = {id:"DRUGI"};
prvi.metod = fun;
drugi.poziv = fun;
prvi.metod();    
drugi.poziv();   
fun();          
document.getElementById("blok").onclick = fun;
</xmp>
<br />
Prvo je definisana funkcija <i>fun()</i>. Ona ima objekat
<span class="primer_text">this</span>, ali mora se proveriti da li taj objekat
ima svojstvo <i>id</i>. Ako ima, ispisaće se samo svojstvo <i>id</i>, ako ne,
dobićemo poruku o tome.
<br />
<br />
Zatim kreirana su dva objekta: <i>prvi</i> i <i>drugi</i> i pri tom im je već
definisano <i>id</i> svojstvo kao string u kome se nalazi njihov naziv. Zatim se
tim objektima dodaju još po jedan metod koji predstavlja referencu na funkciju
<i>fun</i>. Pozivom metoda tih objekata dobijaju se različite vrednosti.
<br />
<br />
Naredba <i>prvi.metod();</i> vratiće string <b>PRVI</b>, dok će naredba
<i>drugi.poziv();</i> vratiti string <b>DRUGI</b>. Nakon toga se na standardan
način poziva funkcija <i>fun()</i>, a tada je objekat
<span class="primer_text">this</span> referenca na
<span class="primer_text">window</span>, koji ne poseduje svojstvo <i>id</i>.
<br />
<br />
Na kraju, pretpostavljeno je da u HTML dokumentu postoji neki element, npr.
<span class="primer_text">&lt;div id="blok"&gt;...&lt;/div&gt;</span>. Tom
elementu dodata je funkcija događaja, koja kada korisnik klikne na njega, poziva
funkciju <i>fun()</i>. Rezultat koji se u ovom slučaju dobija je <b>blok</b>,
jer objekat <span class="primer_text">this</span> će biti referenca na element
na koji je kliknuto.
<br />
<br />
<div class="zadatak">
  <b>Zadatak 1: </b>Napiši (povratnu) funkciju koja računa površinu pravougaonika.
</div>

<br><br>
<h2><b>Ugrađene funkcije</b></h2>
Ugrađene funkcije su one koje ne moramo definisati prilikom izrade HTML dokumenta, već ih možemo koristiti uvek kada nam zatrebaju.
<br>
Postoji mnoštvo ugrađenih funkcija. U nastavku su navedene neke od njih, one koje imaju široku primenu i čestu upotrebu.
<br>
<h2>Funkcija <span class = "primer_text">alert</span></h2>
U nastavku je prikazan primer HTML dokumenta, koji sadrži funkciju <span class = "primer_text">alert</span>:

<xmp class = "primer_ta" >
&lt;html&gt;
  &lt;head&gt;
    &lt;title&gt;Funkcija alert&lt;/title&gt;
  &lt;/head&gt;
  &lt;body&gt;
    &lt;script&gt;
    alert("JavaScript");
    &lt;/script&gt;
  &lt;/body&gt;
&lt;/html&gt;
</xmp>
<button class = "button_copy">Vidi primer</button>
<br>
Pokretanjem ovog dokumenta aktiviraće se iskačući prozor sa porukom <i>JavaScript</i>.
<h2>Funkcija <span class = "primer_text">confirm</span></h2>
Prikazan je primer HTML dokumenta, koji sadrži funkciju <span class = "primer_text">confirm</span>:
<br>
<xmp class = "primer_ta" >
&lt;html&gt;
  &lt;head&gt;
    &lt;title&gt;Funkcija confirm&lt;/title&gt;
  &lt;/head&gt;
  &lt;body&gt;
    &lt;script&gt;
    var izaberi=confirm("Prihvatate li uslove privatnosti?");
    &lt;/script&gt;
  &lt;/body&gt;
&lt;/html&gt;
</xmp>
<button class = "button_copy">Vidi primer</button>
<br>
Pozivanjem ovog dokumenta aktiviraće se iskačući prozor sa porukom <i>Prihvatate li uslove privatnosti?</i>.
<h2>Funkcija prompt</h2>
Prikazan je primer HTML dokumenta, koji sadrži funkciju prompt:
<br>
<xmp class = "primer_ta" >
&lt;html&gt;
  &lt;head&gt;
    &lt;title&gt;Funkcija prompt&lt;/title&gt;
  &lt;/head&gt;
  &lt;body&gt;
    &lt;script&gt;
    var ime=prompt("Unesite svoje ime:");
    &lt;/script&gt;
  &lt;/body&gt;
&lt;/html&gt;
</xmp>
<button class = "button_copy">Vidi primer</button>
<br>
Pokretanjem ovog dokumenta aktiviraće se iskačući prozor sa porukom <i>Unesite svoje ime:</i>.
Iskačući prozor sadrži tekstualno polje u koje je omogućen unos podataka. Ukoliko korisnik odabere dugme "OK" funkcija prosleđuje vrednost koja je uneta u tekstualno polje, a ako je odabrano dugme "Cancel" povratna vrednost će biti "null".
Konkretno, u navedenom primeru, povratna vrednost funkcije se upisuje u promenljivu <i>ime</i>.
<h2>Funkcija <span class = "primer_text">write</span></h2>
Prikazan je primer HTML dokumenta, koji sadrži funkciju <span class = "primer_text">write</span>:
<br>
<xmp class = "primer_ta" >
&lt;html&gt;
  &lt;head&gt;
    &lt;title&gt;Funkcija write&lt;/title&gt;
  &lt;/head&gt;
  &lt;body&gt;
    &lt;script&gt;
    document.write("Dobar dan!");
    &lt;/script&gt;
  &lt;/body&gt;
&lt;/html&gt;
</xmp>
<button class = "button_copy">Vidi primer</button>
<br>
Pokretanjem ovog dokumenta u internet pretraživač se upiše tekst <i>Dobar dan!</i>.
<h2>Funkcija <span class = "primer_text">Date</span></h2>
Prikazan je primer HTML dokumenta, koji sadrži funkciju <span class = "primer_text">Date</span>:
<br>
<xmp class = "primer_ta" >
&lt;html&gt;
  &lt;head&gt;
    &lt;title&gt;Funkcija Date&lt;/title&gt;
  &lt;/head&gt;
  &lt;body&gt;
    &lt;script&gt;
    var datum=Date();
    alert(datum);
    &lt;/script&gt;
  &lt;/body&gt;
&lt;/html&gt;
</xmp>
<button class = "button_copy">Vidi primer</button>
<br>
Funkcija Date vraća vrednost trenutnog datuma, vremena i vremenske zone područja sa kog se poziva.
<br>
U navedenom primeru ove vrednosti se upisuju u novu promenljivu <i>datum</i>, a zatim se funkcijom alert ispisuju u iskačući prozor.
<h2>Često korišćene metode</h2>

<table class = "tabela">
<caption>Metode koje se koriste nad numeričkim objektima</caption>
<thead>
<tr>
	<th> Metod </th>
	<th> Rezultat rada </th>
</tr>
</thead>
<tbody>
<tr>
	<td>toString()</td>
	<td>String reprezentacija vrednosti broja</td> 
</tr>
<tr>
	<td>toExponential()</td>
	<td>Eksponencijalna vrednost broja</td> 
</tr>
<tr>
	<td>valueOf()</td>
	<td>Vrednost broja</td> 
</tr>
<tr>
	<td>toPrecision()</td>
	<td>Definiše koliko ukupno cifara prikazati<br>(u zbiru ispred i iza decimalne zapete)</td> 
</tr>
<tr>
	<td>toFixed()</td>
	<td>Prikazaće se određeni broj cifara iza decimalne zapete</td> 
</tr>
</tbody>
</table>
<br>
<table class = "tabela">
<caption>Metode koje se koriste nad string objektima</caption>
<thead>
<tr>
	<th> Metod </th>
	<th> Rezultat rada </th>
</tr>
</thead>
<tbody>
<tr>
	<td>charAt()</td>
	<td>Karakter koji je na određenoj poziciji</td> 
</tr>
<tr>
	<td>indexOf()</td>
	<td>Indeks određenog karaktera</td> 
</tr>
<tr>
	<td>lastIndexOf()</td>
	<td>Indeks poslednjeg pojavljivanja određenog karaktera</td> 
</tr>
<tr>
	<td>length()</td>
	<td>Dužina stringa</td> 
</tr>
<tr>
	<td>replace()</td>
	<td>Pronalazi karakter i zamenjuje ga određenim karakterom</td> 
</tr>
<tr>
	<td>split()</td>
	<td>U niz stringova upisuje reči prvobitnog stringa, bez belina</td> 
</tr>
<tr>
	<td>substr()</td>
	<td>Karakteri u stringu koji počinju na određenoj poziciji,<br>sve do zadanog broja karaktera</td> 
</tr>
<tr>
	<td>toLowerCase()</td>
	<td>Svi karakteri stringa se prebacuju u mala slova</td> 
</tr>
<tr>
	<td>toUpperCase()</td>
	<td>Svi karakteri stringa se prebacuju u velika slova</td> 
</tr>
<tr>
	<td>valueOf()</td>
	<td>Vrednost stringa</td> 
</tr>
<tr>
	<td>parseInt()</td>
	<td>Od stringa pravi celobrojnu numeričku promenljivu</td> 
</tr>
<tr>
	<td>parseFloat()</td>
	<td>Od stringa pravi realnu numeričku promenljivu</td> 
</tr>
</tbody>
</table>
<br>
<table class = "tabela">
<caption>Metode koje se koriste nad objektima tipa <i>Date</i></caption>
<thead>
<tr>
	<th> Metod </th>
	<th> Rezultat rada </th>
</tr>
</thead>
<tbody>
<tr>
	<td>Date()</td>
	<td>Današnji datum, vreme i vremenska zona</td> 
</tr>
<tr>
	<td>getDate()</td>
	<td>Dan u mesecu za određeni datum</td> 
</tr>
<tr>
	<td>getDay()</td>
	<td>Dan u nedelji za određeni datum</td> 
</tr>
<tr>
	<td>getFullYear()</td>
	<td>Godinu za određeni datum</td> 
</tr>
<tr>
	<td>getHours()</td>
	<td>Sat za određeni datum</td> 
</tr>
<tr>
	<td>getMiliseconds()</td>
	<td>Milisekunde za određeni datum</td> 
</tr>
<tr>
	<td>getMinutes()</td>
	<td>Minute za određeni datum</td> 
</tr>
<tr>
	<td>getMonth()</td>
	<td>Mesec za određeni datum</td> 
</tr>
<tr>
	<td>getSeconds()</td>
	<td>Sekunde za određeni datum</td> 
</tr>
<tr>
	<td>getTime()</td>
	<td>Numerička vrednost u milisekundama počev od 01.01.1970.<br>do trenutka poziva funkcije</td> 
</tr>
	<td>setDate()</td>
	<td>Postavlja dan u mesecu za određeni datum</td> 
</tr>
<tr>
	<td>setDay()</td>
	<td>Postavlja dan u nedelji za određeni datum</td> 
</tr>
<tr>
	<td>setFullYear()</td>
	<td>Postavlja godinu za određeni datum</td> 
</tr>
<tr>
	<td>setHours()</td>
	<td>Postavlja sat za određeni datum</td> 
</tr>
<tr>
	<td>setMiliseconds()</td>
	<td>Postavlja milisekunde za određeni datum</td> 
</tr>
<tr>
	<td>setMinutes()</td>
	<td>Postavlja minute za određeni datum</td> 
</tr>
<tr>
	<td>setMonth()</td>
	<td>Postavlja mesec za određeni datum</td> 
</tr>
<tr>
	<td>setSeconds()</td>
	<td>Postavlja sekunde za određeni datum</td> 
</tr>
<tr>
	<td>setTime()</td>
	<td>Postavlja numerička vrednost u milisekundama počev od 01.01.1970.</td> 
</tr>
<tr>
	<td>toDateString()</td>
	<td>String reprezentacija datuma</td> 
</tr>
<tr>
	<td>valueOf()</td>
	<td>Primitivna vrednost datuma</td> 
</tr>
<tr>
	<td>Date.parse()</td>
	<td>Za uneti datum računa broj milisekundi od 01.01.1970.</td> 
</tr>
</tbody>
</table>
<h2>Primeri upotrebe nekih metoda</h2>
Metode nad objektima tipa <i>Date</i>:
<br>
<xmp class = "primer_ta" >
&lt;html&gt;
  &lt;head&gt;
    &lt;title&gt;Datum&lt;/title&gt;
  &lt;/head&gt;
  &lt;body&gt;
    &lt;h1&gt;Datum&lt;/h1&gt;
    &lt;script&gt;
     var datum = new Date();
     document.write("Ovo je trentno vreme: &lt;br&gt;");
     document.write(datum);
     document.write("&lt;br&gt;");
     var datum1 = new Date("July 21, 1983, 01:15:00");
     document.write("Ovaj datum smo sami podesili: &lt;br&gt;");
     document.write(datum1);
     document.write("&lt;br&gt;");
     datum.setDate(15);
     document.write("Nakon metode setDate(), danasnji datum je: &lt;br&gt;");
     document.write(datum);
     document.write("&lt;br&gt;");
     var d = datum1.getDay();
     document.write("Metoda getDay() vratila je: &lt;br&gt;");
     document.write(d + ", a to je redni broj dana u nedelji.");
     &lt;/script&gt;
   &lt;/body&gt;
&lt;/html&gt;
</xmp>
<button class = "button_copy">Vidi primer</button>
<br>
<br>
Metode nad numeričkim objektima:
<br>
<xmp class = "primer_ta" >
&lt;html&gt;
  &lt;head&gt;
    &lt;title&gt;Brojevi&lt;/title&gt;
  &lt;/head&gt;
  &lt;body&gt;
    &lt;h1&gt;Brojevi&lt;/h1&gt;
    &lt;script&gt;
    var broj= prompt("Unesite neki broj:");;
    document.write("Unet je broj: &lt;br&gt;"+broj+"&lt;br&gt;");
    kvBroj=Math.pow(broj,2);
    document.write("Kvadrat datog broja je: &lt;br&gt; "+kvBroj.toString()+" &lt;br&gt;");
    var stringBroj=broj.toString();
    var podString=stringBroj.substr(0,1);
    document.write("Prva cifra unetog broja je: &lt;br&gt;"+podString);
    &lt;/script&gt;
  &lt;/body&gt;
&lt;/html&gt;
</xmp>
<button class = "button_copy">Vidi primer</button>
<br>
Rad nekih od ovih funkcija je predstavljen i u prostoru za vežbu.
<br>
<br>
<div class="zadatak">
<b>Zadatak 2: </b>Ispitaj koji je rezultat rada funkcije "parseInt()" ukoliko joj se prosledi argument:
<br>
a) "25"
<br>
b) "25.2"
<br>
</div>