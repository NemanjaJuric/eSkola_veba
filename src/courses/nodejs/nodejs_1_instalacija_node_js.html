<h1>Instalacija NodeJS radnog okvira</h1>
U prethodnoj lekciji smo rekli da je NodeJS radni okvir koji omogućava
korišćenje JavaScript-a na serverskoj strani veb aplikacije. Da bismo mogli da
razvijamo NodeJS aplikacije na svom računaru potrebno je da skinemo softverski
paket koji će omogućiti našem računaru da glumi server i da pravilno izvršava
kod NodeJS aplikacije.<br />

<h2>Preuzimanje potrebnog softvera</h2>
NodeJS je softver otvorenog koda i potpuno je besplatan. Kompletan softver koji
je potreban za razvijanje NodeJS aplikacije može se skinuti sa interneta. U
pregledaču treba da pristupite veb stranici na adresi:<br />
<a href="https://nodejs.org" target="_blank">https://www.nodejs.org</a><br />
Po učitavanju stranice, prikazaće vam se sledeći sadržaj: <br />

<img
  src="courses/nodejs/1_instalacija_node_js/slika1.jpg"
  class="img-fluid img-md center"
/>

Potrebno je da izaberete verziju softvera koja odgovara vašem operativnom
sistemu i vašim potrebama. Verzija softvera obeležena sa LTS je verzija sa
produženom podrškom, a verzija obeležena sa Current je najnovija verzija sa
poslednjim tehnologijama. Većini korisnika je sasvim dovoljna LTS verzija, ali
ukoliko želite poslednje inovacije skinite Current verziju. Klikom na dugme
pokrenuće se preuzimanje izabrane verzije. Fajl će biti sačuvan na lokaciji koju
odredite.

<div class="napomena">
  <span class="font-weight-bold">Napomena:</span><br />
  Prikazane su trenutno aktuelne verzije u toku pisanja elektronskih lekcija.
  Verzije koje vi vidite mogu se razlikovati od onih prikazanih na slici.
</div>

<h2>Instalacija korak po korak</h2>
Nakon što se skidanje potrebnih fajlova završi potrebno je da ručno pokrenete
instalaciju. Pronađite lokaciju na kojoj ste sačuvali fajl i dvoklikom na njega
pokreće se instalacija. Na sledećih nekoliko slika prikazan je korak po korak
postupak instalacije NodeJS.<br />

1. Dozvolite fajlu da se pokrene klikom na dugme
<span class="font-weight-bold">Run</span>.
<img
  src="courses/nodejs/1_instalacija_node_js/slika3.jpg"
  class="img-fluid img-md center"
/>
2. Nakon što se otvori pozdravni prozor, kliknite na dugme
<span class="font-weight-bold">Next</span>.
<img
  src="courses/nodejs/1_instalacija_node_js/slika4.jpg"
  class="img-fluid img-md center"
/>
3. Zatim, prihvatite uslove korišćenja štikliranjem za to predviđenog čekboksa i
opet kliknite <span class="font-weight-bold">Next</span>.
<img
  src="courses/nodejs/1_instalacija_node_js/slika5.jpg"
  class="img-fluid img-md center"
/>
4. Izaberite lokacije gde želite da se instalira NodeJS i kliknite
<span class="font-weight-bold">Next</span>.
<img
  src="courses/nodejs/1_instalacija_node_js/slika6.jpg"
  class="img-fluid img-md center"
/>
5. Izaberite koje sve komponente NodeJS želite da instalirate i kliknite
<span class="font-weight-bold">Next</span>.
<img
  src="courses/nodejs/1_instalacija_node_js/slika7.jpg"
  class="img-fluid img-md center"
/>
6. Ukoliko želite da se uz NodeJS instaliraju i alati treće strane potrebni za
kompilaciju eksternih modula, štiklirajte za to predviđeni čekboks i kliknite
<span class="font-weight-bold">Next</span>.
<img
  src="courses/nodejs/1_instalacija_node_js/slika8.jpg"
  class="img-fluid img-md center"
/>
7. Kliknite da dugme <span class="font-weight-bold">Install</span> da bi se
instalacija izvršila.
<img
  src="courses/nodejs/1_instalacija_node_js/slika9.jpg"
  class="img-fluid img-md center"
/>
8. Sačekajte nekoliko minuta dok se instalacija ne završi.
<img
  src="courses/nodejs/1_instalacija_node_js/slika10.jpg"
  class="img-fluid img-md center"
/>
9. Po okančanju instalacije, kliknite na dugme
<span class="font-weight-bold">Finish</span> da biste zatvorili prozor.
<img
  src="courses/nodejs/1_instalacija_node_js/slika11.jpg"
  class="img-fluid img-md center"
/>
10. Ako ste izabrali instalaciju alata treće strane, potrebno je da sačekate još
nekoliko minuta da se svi alati instaliraju.

<h2>Alati potrebni za razvoj NodeJS aplikacija</h2>
Nakon što je instaliran NodeJS radni okvir, jedino što je još potrebno za razvoj
aplikacije je editor, tj. program koji vam omogućava da kucate JavaScript kod.
Za tu namenu možete da koristite neki od sledećih editora:

<ul>
  <li><a href="http://www.codeblocks.org/" target="_blank">Code:Blocks</a></li>
  <li>
    <a href="https://notepad-plus-plus.org/downloads/" target="_blank"
      >NotePad++</a
    >
  </li>
  <li>
    <a href="https://code.visualstudio.com/" target="_blank"
      >Visual Studio Code</a
    >
  </li>
</ul>

<div class="zadatak">
  <span class="font-weight-bold">Zadatak 4.</span><br />
  Instalirajte editor koji vam se najviše sviđa da biste mogli da pratite kurs.
</div>
