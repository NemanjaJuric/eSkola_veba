<h1> Uvod u NodeJS</h1>
NodeJS je moderan radni okvir za JavaScript koji se izvršava na serverima, besplatan je i kompatibilan sa svim trenutno aktuelnim platformama. Da bi se NodeJS ispravno koristio neophodno je da čitalac poseduje osnovno poznavanje veb tehnologija i programiranja, kao i da je upoznat sa osnovnim konceptima klijent-server arhitekture i upravljanja bazama podataka.

<h2>Šta je NodeJS?</h2>
NodeJS je serversko radno okruženje otvorenog koda za JavaScript. Za razliku od JavaScript-a, koji se izvršava u pregledaču i koristi se za dinamičku kontrolu prikaza veb stranice na strani klijenta, NodeJS omogućava korisnicima da izvršavaju JavaScript kod na serveru. Korišćenjem NodeJS-a dobija se mogućnost korišćenja JavaScript-a kao klasičnog programskog jezika, tj. van okvira pregledača. S obzirom da se NodeJS izvršava na strani servera, JavaScriptu se dodaju sledeće funkcionalnosti:<br/><br/>
<ul>
   <li>Generisanje dinamičkog sadržaja na veb stranicama.</li>
   <li>Upravljanje fajlovima na strani servera (kreiranje, otvaranje, čitanje, pisanje, zatvaranje, brisanje, modifikovanje).</li>
   <li>Skupljanje i obrađivanje podataka iz formulara.</li>
   <li>Upravljanje podacima u bazi podataka.</li>
</ul>
<br/>
Upotrebom NodeJS-a moguće je razvijati kompleksne veb aplikacije isključivo na jednom programskom jeziku, JavaScriptu. 

<div class="zadatak">
   <span class="font-weight-bold">Zadatak 1.</span><br/>
   Da li ste upoznati sa još nekim programskim jezikom koji se može izvršavati uporedo i na pregledaču i na serveru?
</div>

<h2>Zašto NodeJS?</h2>
Konceptualno, kada korisnik otkuca adresu veb strane u pregledaču i pritisne taster Enter na tastaturi, tada pregledač šalje zahtev serveru da mu dostavi tu stranicu, server prihvata taj zahtev, pronalazi stranicu i isporučuje je pregledaču. Nakon isporučivanja stranice, pregledač korisniku prikazuje stranicu.<br/>

Razmotrimo detaljnije šta se dešava na serveru sa pristiglim zahtevom kada se koristi PHP:<br/><br/>
<ul>
   <li>Aplikacija šalje zahtev fajl sistemu.</li>
   <li>Aplikacija čeka blokirajuće sve dok sistem ne otvori i ne pročita traženi fajl.</li>
   <li>Sadržaj dokumenta se šalje korisniku, tj. pregledaču.</li>
   <li>Aplikacija je spremna da prihvati novi zahtev. </li>
</ul>
<br/>

Razmotrimo detaljnije šta se dešava na serveru sa pristiglim zahtevom kada se koristi NodeJS:<br/><br/>
<ul>
   <li>Aplikacija šalje zahtev fajl sistemu.</li>
   <li>Aplikacija je spremna da prihvati novi zahtev. </li>
   <li>Nakon što server otvori i pročita sadržaj fajla, aplikacija vraća sadržaj klijentu, tj. pregledaču.</li>
</ul>
<br/>

NodeJS eliminiše čekanje dok server izvršava jedan zahtev i odmah prelazi na naredni zahtev. Na taj način povećava se odzivnost aplikacije.

<div class="zadatak">
   <span class="font-weight-bold">Zadatak 2.</span><br/>
   Da li znate kako se naziva režim upravljanja ulazno-izlaznim operacijama koje koristi NodeJS?
</div>

<h2>Kako se koristi NodeJS?</h2>
NodeJS je radni okvir za JavaScript, pa će kompletan programski kod koji se izvršava na serveru uvek biti JavaScript. Programski kod se čuva na serveru u fajlovima sa .js ekstenzijom. S obzirom da se NodeJS aplikacija izvršava na serveru postoji nekoliko stvari koje treba imati u vidu:<br/><br/>
<ul>
   <li>NodeJS fajlovi sadrže opise poslova koji treba da se izvrše nakon što se desi neki događaj.</li>
   <li>Najjednostavniji događaj može da bude kada neki klijent pokuša da pristupi nekom portu na serveru. </li>
   <li>Da bi bilo koji NodeJS fajl imao bilo kakvog efekta, potrebno je da se prvo inicijalizuje na serveru.</li>
</ul>

<div class="zadatak">
   <span class="font-weight-bold">Zadatak 3.</span><br/>
   Kako biste definisali termin "posao"? A termin "radni okvir"?
</div>

<h2>Šta pokriva ovaj kurs?</h2>
Kurs pokriva osnovne veštine neophodne za pravilno korišćenje NodeJS radnog okvira. Kurs je podeljen na dve celine: <br/><br/>
<ul>
   <li>Osnove NodeJS i upravljanje stranicama.</li>
   <li>Upravljanje podacima u bazi podataka pomoću NodeJS i SQL-a. </li>
</ul>

Raspored lekcija u kursu je sledeći:<br/><br/>

1. <a href="nodejs_1_instalacija_node_js.html">Instalacija i pokretanje NodeJS radnog okvira</a>.<br/>
2. <a href="nodejs_2_prva_aplikacija.html">Prva aplikacija i pokretanje programa</a>.<br/>
3. <a href="nodejs_3_povratni_pozivi.html">Povratni pozivi</a>.<br/>
4. <a href="nodejs_4_programiranje_vodjeno_dogadjajima.html">Programiranje vođeno događajima</a>.<br/>
5. <a href="nodejs_5_http_modul.html">HTTP modul</a>.<br/>
6. <a href="nodejs_6_http_rutiranje.html">Rutiranje</a>.<br/>
7. <a href="nodejs_7_url_modul.html">URL modul</a>.<br/>
8. <a href="nodejs_8_baferi_tokovi.html">Upravljanje ulazno-izlaznim operacijama</a>.<br/>
9. <a href="nodejs_9_baferi.html">Baferi</a>.<br/>
10. <a href="nodejs_10_tokovi.html">Tokovi</a>.<br/>
11. <a href="nodejs_11_url_modul_forme.html">Upravljanje formularima</a>.<br/>
12. <a href="nodejs_12_fs_modul.html">FS modul</a>.<br/>
13. <a href="nodejs_13_eksterni_moduli.html">Eksterni moduli</a>.<br/>
14. <a href="nodejs_14_formidable.html">Formidable modul</a>.<br/>
15. <a href="nodejs_15_email.html">Nodemailer modul</a>.<br/>
16. <a href="nodejs_16_baze_podataka.html">Upravljanje podacima - baze podataka</a>.<br/>
17. <a href="nodejs_17_kreiranje_baze_podataka.html">Kreiranje baze podataka</a>.<br/>
18. <a href="nodejs_18_crud_operacije.html">CRUD operacije</a>.<br/>
19. <a href="nodejs_19_sesije_kolacici.html">Sesije i kolačići</a>.<br/>
20. <a href="nodejs_20_virtuelna_biblioteka .html">Primer aplikacije - Virtuelna biblioteka</a>.<br/>
21. <a href="nodejs_21_virtuelna_biblioteka_sql.html">Primer aplikacije - Virtuelna biblioteka, upravljanje podacima</a>.<br/>
22. <a href="nodejs_22_virtuelna_biblioteka_rutiranje.html">Primer aplikacije - Virtuelna biblioteka, upravljanje adresama</a>.<br/>
23. <a href="nodejs_23_zakljucak.html">Zaključak</a>.<br/>

<div class="napomena">
   <span class="font-weight-bold">Napomena:</span><br/>
   Elektronski kurs NodeJS podrazumeva da čitalac poseduje osnovno poznavanje veb tehnologija i programiranja, kao i da je upoznat sa osnovnim konceptima klijent-server arhitekture i upravljanja bazama podataka. Kada su veb tehnologije u pitanju, korisnik treba da je upoznat sa osnovama HTML-a, JavaScript-a i HTTP protokola. 
</div>
