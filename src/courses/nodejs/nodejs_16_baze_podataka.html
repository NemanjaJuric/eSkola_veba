<h1>NodeJS i baze podataka</h1>

U dosadašnjem delu kursa pažnju smo u najvećoj meri posvetili komunikaciji
između klijenta i servera i obradi podataka koje bi klijent slao serveru pomoću
formi. Jasno je da pored obrade tih podataka, veb aplikacija treba da podržava
logički organizovano skladištenje podataka. Osim skladištenja, aplikacija treba
da podržava efikasnu pretragu, ažuriranje i po potrebi uklanjanje podataka kada
više nisu potrebni. Najlakše, ovo možemo da postignemo upotrebom baza podataka u
okviru svojih aplikacija.
<br /><br />

U najopštijem smislu, bazu podataka možemo posmatrati kao orgranizovanu ili
uređenu kolekciju podataka. Da bismo mi kao korisnici mogli da koristimo tako
organizovane podatke, potrebno je da se upoznamo sa kompleksnim softverom koji
se jednim imenom zove Sistem za Upravljanje Bazom Podataka (eng. DataBase
Management System, DBMS), skraćeno SUBP. SUBP je softver koji korisnicima,
aplikacijama i samoj bazi podataka omogućava da upravljaju podacima u okviru
baze podataka. Pod upravljanjem podacima podrazumeva se kreiranje,
pretraživanje, ažuriranje i brisanje podataka. Najčešće podaci u bazi podataka
su organizovani u tabelama koje su međusobno povezane relacijama. U okviru
tabele, podaci su opisani atributima i organizovani po redovima. Baze podataka
organizovane na ovaj način nazivaju se relacione baze podataka. Interakcija sa
bazom podataka ostvaruje se pomoću jezika upita koji se naziva SQL.
<br />

<div class="napomena">
  <span class="font-weight-bold">Napomena:</span><br />
  Da bi čitalac mogao na pravi način da prati i razume ostatak elektronskog
  kursa NodeJS potrebno je da ima osnovno znanje o relacionim bazama podataka i
  SQL jeziku.
</div>

U nastavku elektronskog kursa NodeJS, razmatraćemo samo relacione baze podataka.
Kao sistem za upravljanje bazom podataka koristićemo MySQL, koji nije uključen u
instalaciju NodeJS radnog okvira. Ukoliko ne posedujete instaliran MySQL SUBP na
svom računaru, možete ga lako instalirati kao deo različith platformi za razvoj
veb aplikacija poput WAMP Servera koji je potpuno besplatan i lak za upotrebu.
Dalje, da bismo mogli da koristimo MySQL bazu podataka u okviru svoje aplikacije
potrebno je da instaliramo <span class="font-weight-bold">mysql</span> modul
NodeJS radnog okvira. To ćemo učiniti sledećom komandom u konzoli:

<xmp class="primer_ta"
> 
npm install mysql
</xmp>

Nakon instalacije <span class="font-weight-bold">mysql:</span> modula možemo da
razvijamo aplikacije koje koriste baze podataka.

<h2>Kreiranje baze podataka</h2>
Da bismo mogli da koristimo bazu podataka, potrebno je da je prvo kreiramo.
Pored kreiranja baze podataka, potrebno je da napravimo model podataka tako što
podatke opišemo tabelama i relacijama koje postoje između njih. Često, ovo je
najteži korak, jer pogrešno napravljen model može uzrokovati razne anomalije sa
podacima tokom izvršavanja aplikacije. Modeliranje baze podataka značajno
prevazilazi opseg ovog kursa i o tome neće biti reči u nastavku.

<h2>CRUD operacije</h2>
Nakon kreiranja baze podataka, svih potrebnih tabela i relacija između njih,
potrebno je definisati sve osnovne operacije nad podacima. Jednim imenom, sve te
operacije se nazivaju CRUD operacije. CRUD je zapravo akronim nastao od
engleskog naziva četiri osnovne operacije sa podacima:<br /><br />

<ul>
  <li>
    <span class="font-weight-bold">Create (C)</span> - Kreiranje podataka, tj.
    novih redova u tabeli.
  </li>
  <li>
    <span class="font-weight-bold">Read (R)</span> - Čitanje, tj. pretraživanje
    podataka u bazi podataka.
  </li>
  <li>
    <span class="font-weight-bold">Update (U)</span> - Ažuriranje podataka u
    tabeli.
  </li>
  <li>
    <span class="font-weight-bold">Delete (C)</span> - Brisanje podataka iz baze
    podataka.
  </li>
</ul>
<br />

Navedene operacije su direktno podržane u okviru sistema za upravljanje podacima
i jeziku upita SQL. Sve operacije će biti detaljnije objašnjene u nastavku
uputstva.

<h2>Sesije i kolačići</h2>
Sesije i kolačići nisu direktno u vezi sa bazama podataka, ali korisniku mogu
značajno da olakšavaju upotrebu aplikacije i da podignu korisničko iskustvo na
viši nivo. <span class="font-weight-bold">Kolačići</span> predstavljaju
organizovani skup podataka koje veb aplikacija pamti na klijentkom računaru.
<span class="font-weight-bold">Sesija</span> se može posmatrati kao skup
informacija koje se pamte na serveru od momenta konektovanja, pa sve dok
korisnik ima interakciju sa veb sajtom ili veb aplikacijom. Najčešće, sesije i
kolačići se koriste zajedno. Prilikom konektovanja ili logovanja u aplikaciji,
započinje se sesija i generiše se jedinstveni identifikator sesije koji će u
okviru servera biti upamćen u bazi podataka, a u okviru klijenta u kolačiću. Čim
korisnik želi da poseti novu stranicu u okviru veb aplikacije, klijent
automatski kroz http zahtev šalje serveru kolačić sa idetifikatorom sesije
pomoću koga server zna šta treba da prikaže korisniku. <br /><br />
Ovo ćemo ilustrovati na jednostavnom primeru veb prodavnice. Da bi korisnik
mogao da napravi porudžbinu potrebno je da se uloguje, da izabere artikle koje
želi, da ih stavi u svoju korpu i da izvrši plaćanje. Po uspešnom logovanju, na
serveru će biti pokrenuta sesija, generisaće se identifikator sesije i u bazi
podataka biće upamćeno kom korisniku je dodeljen taj identifikator kao i sadržaj
njegove korpe. Pored ovoga, u kolačiću na korisnikovom računaru biće upamćen
identifikator sesije. Nakon što korisnik pređe na stranicu sa artiklima koje
želi, serveru se kroz http zahtev šalje i kolačić sa identifikatorom sesije na
osnovu koga server zna čiju korpu treba da prikaže. Komunikacija se odvija na
ovaj način sa svakom akcijom koju korisnik napravi. Na kraju, kada se korisnik
izloguje iz aplikacije, uništava se kolačić sa identifikatorom sesije na
njegovom računaru i prekida se sesija na serveru.
