<h1>Virtuelna biblioteka</h1>

S obzirom da smo sada naučili kako da upravljamo stranicama, bazama podataka i
sesijama, potrebno je da to sve objednimo u jednu pravu veb aplikaciju koja
omogućava korisnicima da pregledaju sadržaj u virtuelnoj biblioteci. Pored
pregledanja, korisnici mogu da se registruju i na taj način steknu mogućnost da
dodaju knjige u biblioteku, da ažuriraji podatke o knjigama i da ih brišu.
Odavde zaključujemo da aplikacija ima dva režima za dva postojeća tipa
korisnika:

<br /><br />

<ul>
  <li>Neregistrovani</li>
  <li>Registrovani</li>
</ul>
<br />

U neregistrovanom režimu korisnici mogu da vide koje su sve knjige u bazi, da se
prijave na svoj nalog ako ga imaju i da se registruju, ako nemaju nalog. Da bi
aplikacija prešla u registrovani režim potrebno je da se registrovani korisnik
prijavi na svoj nalog. Nakon prijave, korisnik dobija mogućnost da dodaje nove
knjige, da ažurira podatke o postojećim, da briše knjige iz baze i da se na
kraju rada odjavi sa svog naloga. Da bismo razlikovali režime rada aplikacije
koristićemo sesije. Nakon što se korisnik prijavi na svoj nalog, pokreće se
sesija na ranije opisani način. Nakon što se korisnik odjavi sa naloga, sesija
se završava.

<h2>Organizacija koda u aplikaciji</h2>
Aplikacija će biti podeljena u tri fajla: <br /><br />

<ul>
  <li>
    <span class="font-weight-bold">sql.js</span> - korisnički definisan modul
    kojim se vrši interakcija sa sistemom za upravljanje bazom podataka.
  </li>
  <li>
    <span class="font-weight-bold">rutiranje.js</span> - korisnički definisan
    modul za upravljanje stranicama i kontrolu pristupa.
  </li>
  <li>
    <span class="font-weight-bold">app.js</span> - glavni kod aplikacije kojim
    se pokreće server koji osluškuje zahteve klijenta.
  </li>
</ul>
<br />

U nastavku kursa, sadržaj svakog od navedenih fajlova biće detaljno opisan. U
prethodnim lekcijama smo napravili bazu podataka
<span class="font-weight-bold">knjige</span> i dve tabele,
<span class="font-weight-bold">knjiga</span> i
<span class="font-weight-bold">korisnik</span>. Baza podataka
<span class="font-weight-bold">knjige</span>
je polazne tačka od koje krećemo u narednim lekcijama.

<h2>Korisnički interfejs</h2>

Korisnički interfejs treba da bude jednostavan, lak za upotrebu i vizuelno
dopadljiv. Da bismo to postigli, stranicu ćemo urediti uz pomoć CSS-a. U svakom
trenutku korisnik treba da zna koje su mu sve stranice dostupne i da zna na
kojoj se stranici trenutno nalazi. Takođe, treba voditi računa da neprijavljeni
korisnici ne mogu da ubacuju, menjaju i brišu knjige, niti mogu da se odjave.
Neprijavljeni korisnici mogu samo da izlistaju knjige, da se registruju ili da
se prijave ukoliko već imaju nalog. Prijavljeni korisnici mogu da listaju,
ubacuju, menjaju i brišu knjige, kao i da se odjave. Prijavljeni korisnici ne
mogu da se ponovo registruju niti mogu da se prijave ponovo. Imajući sve u ovo u
vidu, dizajn početne stranice biće sledeći:

<img
  src="courses/nodejs/20_virtuelna_biblioteka/slika1.jpg"
  class="img-fluid img-md center"
/>

Nakon što pristupi početnoj stranici, korisniku će biti prikazano ime
aplikacije, meni sa obeleženom aktivnom stranicom i sadržaj tabele
<span class="font-weight-bold">knjiga</span>. Neprijavljenim korisnicima su na
raspolaganju još stranica za registraciju sa odgovarajućom formom:

<img
  src="courses/nodejs/20_virtuelna_biblioteka/slika2.jpg"
  class="img-fluid img-md center"
/>

Nakon što popuni sva potrebna polja i klikne na dugme
<span class="font-weight-bold">Registruj se</span>, korisnik će dobiti poruku o
uspešnoj registraciji.

<div class="zadatak">
  <span class="font-weight-bold">Zadatak 34.</span><br />
  Razmislite kako bismo mogli da proverimo da li je korisnik uneo sve potrebne
  podatke i kako da proverimo da li je mejl adresa već iskorišćena u nekoj
  prethodnoj registraciji.
</div>

Pored stranice za registraciju, neprijavljeni korisnici na raspolaganju imaju i
stranicu za prijavljivanje sa njoj pridruženom formom:

<img
  src="courses/nodejs/20_virtuelna_biblioteka/slika3.jpg"
  class="img-fluid img-md center"
/>

Nakon što popuni polja korisničko ime i šifra i klikne na dugme
<span class="font-weight-bold">Uloguj se</span>, aplikacija će proveriti da li
postoji nalog sa tim podacima i prikazati korisniku odgovarajuću poruku. Po
uspešnom logovanju, aplikacija započinje sesiju. U slučaju da neprijavljeni
korisnik pristupi bilo kojoj stranici kojoj nema pravo, aplikacija će mu
prikazati odgovarajuću poruku, tj. da prvo mora da se uloguje:

<img
  src="courses/nodejs/20_virtuelna_biblioteka/slika4.jpg"
  class="img-fluid img-md center"
/>

Nakon što se korisnik prijavi, aplikacija će mu omogućiti pristup svim ostalim
stranicama. Na primer, stranica za dodavanje knjige ima sledeći izgled:

<img
  src="courses/nodejs/20_virtuelna_biblioteka/slika5.jpg"
  class="img-fluid img-md center"
/>

Nakon što popuni sva polja i klikne na dugme
<span class="font-weight-bold">Unesi novu knjigu</span>, aplikacija će korisniku
prikazati poruku o uspehu ili neuspehu tražene operacije. Da bi korisnik mogao
da izmeni neke podatke o postojećoj knjizi, potrebno je da prvo unese
identifikator knjige i da klikne na dugme
<span class="font-weight-bold">Pronаđi knjigu</span>:

<img
  src="courses/nodejs/20_virtuelna_biblioteka/slika6.jpg"
  class="img-fluid img-md center"
/>

Nakon uspešnog pronalaska knjige u bazi podataka, aplikacija će korisniku
prikazati formu sa postojećim podacima koje korisnik može da menja:

<img
  src="courses/nodejs/20_virtuelna_biblioteka/slika7.jpg"
  class="img-fluid img-md center"
/>

Kada unese sve izmene koje želi i klikne na dugme
<span class="font-weight-bold">Izmeni knjigu</span>, promene će biti sačuvane u
bazi i korisnik će biti obavešten o uspehu operacije. Da bi se knjiga obrisala
potrebno je da korisnik unese identifikator knjige i da klikne na dugme
<span class="font-weight-bold">Obriši knjigu</span>:

<img
  src="courses/nodejs/20_virtuelna_biblioteka/slika8.jpg"
  class="img-fluid img-md center"
/>

Po izvršenju operacije, korisniku će biti prikazana poruka o uspehu. Prijavljeni
korisnici ne mogu da se ponovo registruju ili prijave i u slučaju pristupa tim
stranicama potrebno im je prikazati odgovarajuću poruku:

<img
  src="courses/nodejs/20_virtuelna_biblioteka/slika9.jpg"
  class="img-fluid img-md center"
/>

Na kraju, da bi se korisnik odjavio, potrebno je da poseti
<span class="font-weight-bold">Logout</span> stranicu. Tada će sesija biti
prekinuta i korisnik će biti obavešten o odjavljivanju:

<img
  src="courses/nodejs/20_virtuelna_biblioteka/slika10.jpg"
  class="img-fluid img-md center"
/>

<div class="napomena">
  <span class="font-weight-bold">Napomena:</span><br />
  Sve stranice u aplikaciji se kreiraju dinamički na serverskoj strani uz pomoć
  radnog okvira NodeJS u zavisnosti od akcije koju korisnik izvrši.
</div>
