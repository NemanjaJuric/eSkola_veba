<!DOCTYPE html>
<html lang="en" dir="ltr">
  <head>
  <meta charset="utf-8">
  <title>Komponenta TextBox</title>
</head>
<body>
<h1>Komponenta TextBox</h1>
<br>
<br>
<b>TextBox</b> je komponenta koja se u <i>Toolbox-u</i> nalazi u kategoriji <i>Common Controls</i>.<br> 
TextBox tj. okvir za unošenje i prikazivanje teksta je komponenta koja, kako joj i samo ime kaže, može da služi i za unos teksta sa tastature<br>
i za ispisivanje nekog teksta koji se određuje pomoću programa. Kada je ova komponenta u fokusu u njenom okviu treperi kursor.<br><br>
Već smo napomenuli, kada smo pričali o labeli, da se sa ovom komponentom možemo sresti kada hoćemo da se ulogujemo na neki nalog. <br>
Primer TextBox-a predstavlja polje u kome unosimo email adresu, prilikom pristupanja nalogu.
<br><br>
<br>
<img src="courses/cs/slike/komponenta_textbox_1.png" class="img-sm">
<br><br>
<b><u>Svojstva koja se najčešće koriste:</u></b>
<br><br>
<b>Text</b> je svojstvo koje služi za ispisivanje teksta koji će da stoji u TextBox-u. Međutim, u većini slučajeva je potrebno da ova komponenta bude prazna,
 tako da u polju pored svojstva Text ne treba da stoji ništa.
<br>
<br><b>(Name)</b> je svojstvo koje predstavlja ime komponente koje se koristi u kodu kako bi se identifikovala ta komponenta (tj. objekat).
 <br>Svaki TextBox automatski dobija ime i to prema redosledu dodavanja formi <i>textBox1, textBox2, textBox3</i> i tako dalje.
 <br>Ova imena se mogu promeniti pomoću ovog svojstva, ali mi ćemo raditi sa ovim već unapred zadatim imenima i nećemo ih menjati. 
<br>
<br><b>Back Color</b> je svojstvo koje služi za promenu boje pozadine TextBox-a. Način na koji se to radi je identičan načinu na koji se menja boja pozadine forme.
<br>
<br><b>Border Style</b> svojstvo ima tri ponuđene opcije koje pružaju različite izglede ivica TextBox-a.
<br>
<br><b>Cursor</b> je svojstvo koje nudi različite izglede kursora. Kada pređemo mišem preko TextBox-a, kursor će poprimiti izabrani izgled.
<br>
<br><b>Font</b> je svojstvo pomoću koga se može izabrati vrsta slova, način ispisa, veličina slova natpisa koji se pojavljuje u TextBox-u.
<br> Podsvojstva se mogu videti kada se klikne na simbol . Ta podsvojstva se direktno mogu menjati u okviru <i>Properties Windows-a</i>.
<br>
<br><b>Fore Color</b> je svojstvo pomoću koga se može izabrati boja teksta koji se pojavljuje u polju za unos teksta. 
<br>Ta boja se bira isto kao što se bira i boja pozadine polja za unos teksta.
<br>
<br><b>Multiline</b> je svojstvo koje omogućava da se tekst ispisuje u više redova umesto samo u jednom.
<br>
<br><b>Scroll Bars</b> ima smisla koristiti samo ako je u svojstvu <b>Multiline</b> izabrana opcija <i>True</i> i u ovom svojstvu se mogu izabrati opcije za skrolovanje
<br>teksta gore-dole ili levo-desno ili i jedno i drugo. Koristi se kada se tekst koji je ispisan u TextBox-u ne može videti u celosti zbog malih dimenzija TextBox-a
<br>
<br><b>Size</b> je svojstvo pomoću koga se određuju dimenzije TextBox-a izražene u pikselima.
<br>Sastoji se od dva podsvojstva: <i>Width</i>, koje služi za podešavanje širine i <i>Height</i>, koje služi za podešavanje visine.
<br>
<br><b>Tab Index</b> je svojstvo pomoću koga se određuje redosled po kome će se, pomoću <i>Tab</i> tastera na tastaturi, fokus pomerati sa jedne komponente na drugu komponentu.
<br> Na ovaj način možemo da rešimo problem logičnog toka unošenja podataka.
<br>
<br><b>Tab Stop</b> je svojstvo pomoću koga se određuje da li korisnik može da pomera fokus sa jedne komponente na drugu pomoću <i>Tab</i> tastera. 
<br>Ukoliko je izabrana opcija <i>True</i>, fokus se može pomerati sa komponente na komponentu na ovaj način, a ako je izabrana opcija <i>False</i>,
<br>fokus se ne može pomerati sa komponente na komponentu na ovaj način.
<br>
<br><b>Visible</b> je svojstvo pomoću koga se utvrđuje da li je komponenta vidljiva ili sakrivena. Ukoliko je izabrana opcija <i>True</i>,
 komponenta će biti vidljiva kada se pokrene program, a ukoliko je izabrana opcija <i>False</i>, komponenta se neće videti kada se pokrene program, odnosno biće sakrivena.
 <br><br><br>
 <b>Primer 1.</b> Prikaz TextBoxa na formi, kome je promenjena boja pozadine i cija ce slova nakon unosa biti fonta Showcard Gothic i zute boje. 
 <br>
 <br>
 <img src="courses/cs/slike/komponenta_textbox_2.png" class="img-sm">
<br>
<br>
 <img src="courses/cs/slike/komponenta_textbox_3.png" class="img-sm">
<br>
<br>
 <img src="courses/cs/slike/komponenta_textbox_4.png" class="img-sm">
<br>
<br>


</body>
</html>