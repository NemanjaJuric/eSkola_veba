<!DOCTYPE html>
<html lang="en" dir="ltr">
  <head>
  <meta charset="utf-8">
  <title>Konzolni programi i programi zasnovani na prozorima</title>
</head>

<body>
<h1>Konzolni programi i programi zasnovani na prozorima</h1>

Postoje konzolni programi i programi zasnovani na prozorima.
Koja je njihova razlika?
<br>

Kod <b>konzolnih programa</b>, mi pokrećemo program, a programski kod odredjuje sled dogadjaja. 
<br>
Unosimo podatke kada se to zatraži, a program izbacuje rezultate kada to želi (najčešće je unapred odredjeno).<br>
U svakom trenutku je poznato koji će se programski kod sledeći izvršiti.
<br>
<br>
Dok kod <b>programa zasnovanim na prozorima</b> rad zavisi od toga šta korisnik uradi sa grafičkim korisničkim interfjesom. <br>
Biranjem članova menija, dugmadi ili korišćenjem tastature utičemo na dešavanja unutar programa. <br>
Dok mi nešto ne uradimo, nije poznat programski kod koji sledeći treba da se izvrši. <br>
<br><br>


<h2>Podešavanja okruženja</h2>

C# programski jezik je formalni jezik za prezentaciju računarskih programa, pomoću njega se računaru,<br> 
čoveku čitljivim tekstom, daju instrukcije i naredbe za izvršenje različitih zadataka.<br>
Kako bi se instrukcije zadate u programskom jeziku izvršile, potrebno je prevesti ih na mašinski kod, da bi računar mogao da ih izvrši.<br> 
Ovo prevođenje se vrši pomoću kompajlera i prevodioca programa koji prevode zadate instrukcije na mašinski kod. <br>
 Upravo ovakav program koristićemo i za programiranje u C# programskom jeziku.<br><br>

Da bismo napisali program u C# i upoznali se sa alatom za kreiranje softvera, potrebno nam je integrisano okruženje za razvoj programa.<br>
 Takvo okruženje u sebi sadrži uređivač/editor teksta, prevodilac, alate za otkrivanje grešaka, alat za rukovanje razvojem 
velikih programskih sistema i još neke druge alate koji čine rad udobnijim.<br>
U ovom kursu ćemo koristiti Visual Studio koji postoji samo na Windows platformi.<br><br>


Visual Studio Community je okruženje za razvoj softvera kompanije Microsoft koje integriše razvojni interfejs i sve potrebne alate za kompajliranje
različitih programskih jezika. <br>
On predstavlja ograničenu i besplatnu verziju okruženja Visual Studio.Na sledećoj adresi:
<br>
<a href:https://www.visualstudio.com/downloads/>ovde </a> izaberite Visual Studio -> Community 2019.
<br>
Nakon preuzimanja, potrebno je da se pokrene (.exe) fajl instalacije, a zatim da se prate instrukcije instalacionog programa.<br>
 Instalacija zahteva i posedovanje besplatnog Microsoft naloga koji se jednostavno kreira.<br>
 Ovaj nalog već imaju svi sa adresom elektronske pošte koja se završava na: hotmail.com, live.com ili outlook.com.<br><br>


Posle instalacije, pokrenite Microsoft Visual Studio 2019, kako bismo napisali svoj prvi program. <br>
Izaberite  <b>File -> New -> Project -> Create New Project</b> <br>
Izaberite <b>Console Application -> Next </b>(slika 1. i 2).
<br><br>
<img src="courses/cs/slike/File_Li.jpg" class="img-xs">
<img src="courses/cs/slike/consola_Li.jpg" class="img-xs">
<br><br>
Zatim, imate opciju za davanje imena projektu, kao i lokaciju gde želite da projekat bude sačuvan.<br>
 (Ukoliko ne promenite, podrazumevano ime projekta biće ConsoleApplication1 za prvi, ConsoleApplication2 za drugi i tako dalje.
Ovde je podešeno da se programi čuvaju u folderu Program na Desktopu, a to možete promeniti klikom na <b>...</b>).<br>
 Kliknete <b>Create</b> kao što je i prikazano na sledećim slikama (slika 3. i 4).
<br><br>
<img src="courses/cs/slike/name_Li.jpg" class="img-xs">
<img src="courses/cs/slike/create_Li.jpg" class="img-xs">
<br><br>
<br>
Okuženje za pisanje projekta je prikazano na slici 5(Code editor), dok se pri prevodjenju i pokretanju ovog projekta pojavljuje  consola ( slika 6).
<br><br>
<img src="courses/cs/slike/113.png" class="img-xs">
<img src="courses/cs/slike/114.png" class="img-xs">


<br><br>
Na sledećim slikama opisan postupak kreiranja projekta u programu zasnovan na prozoru <br>
(GUI eng.Graphical User Interface - grafički korisnički interfejs) koji podržava upotrebu miša 
ili nekog drugog uređaja za prikazivanje.<br>
(O ovakvim projektima biće više reči kasnije).
<br><br>
<img src="courses/cs/slike/gui_Li.jpg" class="img-xs">
<img src="courses/cs/slike/gui2_Li.jpg" class="img-xs">
<img src="courses/cs/slike/117.png" class="img-xs">
<img src="courses/cs/slike/118.jpg" class="img-xs">
 


</body>
</html>