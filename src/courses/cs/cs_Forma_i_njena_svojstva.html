<html lang="en" dir="ltr">
  <head>
    <meta charset="utf-8" />
    <title>Forma i njena svojstva</title>
  </head>
  <body>
    <h1>Forma i njena svojstva</h1>
    <br />
    <br />
    Prilikom kreiranja aplikacija razlikujemo dva bitna dela: <br />
    <ul>
      <li>Dizajniranje forme</li>
      <li>Pisanje koda.</li>
    </ul>

    <br />
    Dizajniranje se vrši na samoj formi koja se nalazi u centralnom delu prozora
    za rad.
    <br />Formi ćemo dodavati razne komponente i podešavaćemo svojstva, kako
    forme, tako i komponenti koje će se nalaziti na formi. <br /><br />
    <img src="courses/cs/slike/forma_i_njena_svojstva_1.png" class="img-lg" />
    <br /><br />
    Što se tiče pisanja koda,dovoljno je da se odradi dvoklik na formu, i
    otvoriće se nova kartica gde je dozvoljen unos koda.
    <br />Primetimo da se sada u centralnom delu prozora za rad nalazi kod .
    Postoje određeni delovi koda koji su već unapred napisani, kao što je ovaj
    kod koji trenutno vidimo, <br />a za ono što nam dodatno bude bilo potrebno
    sami ćemo pisati kod.
    <br />
    <br />
    <img src="courses/cs/slike/forma_i_njena_svojstva_2.png" class="img-lg" />
    <br /><br />
    <h2>Svojstva forme</h2>
    <br /><br />
    Da bismo videli sva svojstva koja su nam ponuđena u
    <i><b>Properties Widows-u</b></i> prvo moramo da kliknemo na formu,
    <br />tj. forma mora da bude selektovana. U samom dnu
    <i><b>Properties Widows-a</b></i> je deo u kome se, kada se klikne na neko
    svojstvo, ispisuje dodatno objašnjenje o tom svojstvu. <br /><br />
    <b><u>Svojstva koja se najčešće koriste:</u></b>
    <br /><br />
    <b>Text</b> je svojstvo koje se najčešće koristi i služi za zadavanje imena
    komponente ili forme u skladu sa tim šta ta komponenta (ili forma) treba da
    predstavlja. <br />Na početku kao tekst stoji <i>Form1</i>, a mi možemo da
    to promenimo tako što jednostavno izbrišemo to što je napisano i napišemo
    ono što želimo i pritisnemo taster <i>Enter</i> na tastaturi. <br />
    Možemo na primer da napišemo <i>Moja prva forma</i> . <br />
    Ako sada pogledamo na formu videćemo da pored ikonice više ne piše Form1,
    već Moja prva forma. <br /><br />
    <img src="courses/cs/slike/forma_i_njena_svojstva_3.png" class="img-lg" />
    <br /><br />
    <img src="courses/cs/slike/forma_i_njena_svojstva_4.png" class="img-lg" />
    <br /><br />
    <b>BackColor</b> je svojstvo koje služi za promenu boje pozadine forme. Kada
    kliknemo na to svojstvo, u desnom uglu će se pojaviti strelica. <br />
    Kada kliknemo na tu strelicu pojaviće se padajući meni u kome su prikazane
    tri kartice: <i>Custom, Web i System.</i> <br />U Web i System karticama su
    prikazane liste boja koje možemo da koristimo, a u Custom kartici je
    prikazana paleta boja koje su nam na raspolaganju. <br />Možemo da izaberemo
    boju koju hoćemo i da vidimo kako ona izgleda na formi. <br /><br />
    <img src="courses/cs/slike/forma_i_njena_svojstva_5.png" class="img-lg" />
    <br /><br />
    <img src="courses/cs/slike/forma_i_njena_svojstva_6.png" class="img-lg" />
    <br /><br />
    <b>Background Image</b> je svojstvo koje služi za postavljanje slike na
    pozadinu forme. Kada kliknemo na to svojstvo, u desnom uglu će se pojaviti
    dugme sa tri tačke. <br />
    Kada kliknemo na to dugme pojaviće se novi prozor koji služi za importovanje
    slike. <br /><br />
    <img src="courses/cs/slike/forma_i_njena_svojstva_7.png" class="img-lg" />
    <br /><br />
    Da bismo mogli da importujemo sliku, potrebno je da selektujemo
    <i>Local resource</i>, a zatim da kliknemo na dugme Import kako je prikazano
    slici. <br />Posle ovoga će se otvoriti <i>Windows Explorer</i> y kome treba
    da nađemo željenu sliku . <br />Kada pronađemo željenu sliku, selektujemo je
    i kliknemo na dugme <i>Open</i> i slika će se pojaviti u prozoru za
    importovanje . <br /><br />
    <img src="courses/cs/slike/forma_i_njena_svojstva_8.png" class="img-lg" />
    <br /><br />
    <img src="courses/cs/slike/forma_i_njena_svojstva_9.png" class="img-lg" />
    <br /><br />
    <b>Background Image Layout</b> je svojstvo u kome su ponudjeni načini na
    koje slika može da popuni pozadinu forme.
    <br />
    <br />Ako kliknemo na ovo svojstvo sa desne strane će se pojaviti strelica.
    Kada kliknemo na tu strelicu pojaviće se lista ponuđenih opcija .
    <br />Ponuđena su četiri načina: <i>Tile, Center, Stretch i Zoom</i>.
    Najčešće se koristi Stretch koji razvlači sliku preko cele forme i Zoom koji
    prilagođava sliku dimenzijama. <br /><br />
    <img src="courses/cs/slike/forma_i_njena_svojstva_10.png" class="img-lg" />
    <br /><br />
    <b>Font</b> je svojstvo koje služi za uređivanje teksta koji se ispisuje na
    komponentama koje se dodaju formi. <br />
    Ako kliknemo na svojstvo Font u uglu će se pojaviti dugme sa tri tačke, kada
    kliknemo na to dugme pojaviće se novi prozor u kome su isto prikazana
    podsvojstva. <br /><br />
    <img src="courses/cs/slike/forma_i_njena_svojstva_11.png" class="img-lg" />
    <br /><br />
    <b>Size</b> je svojstvo pomoću koga se određuju dimenzije forme izražene u
    pikselima. <br />Sastoji se od dva podsvojstva: <i>Width</i>, koje služi za
    podešavanje širine i <i>Height</i>, koje služi za podešavanje visine.
    <br /><br />
    <img src="courses/cs/slike/forma_i_njena_svojstva_12.png" class="img-lg" />
    <br /><br />
  </body>
</html>
