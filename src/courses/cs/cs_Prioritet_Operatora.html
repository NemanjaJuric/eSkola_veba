<!DOCTYPE html>
<html lang="en" dir="ltr">
  <head>
  <meta charset="utf-8">
  <title>Prioritet operatora</title>
</head>

<body>
<h1>Prioritet operatora</h1>

Operatori imaju svoj prioritet. Kompajler izvršava neki izraz u kome  postoji više operatora
u redosledu koji se određuje na osnovu prioriteta operatora i mesta njihovog pojavljivanja u izrazu.
<br>
Primer:
<xmp class = "primer_ta"> 

int x=2+4*2;

</xmp>

U ovom primeru, operacija množenja ( * ) ima veći prioritet od operacije sabiranja ( + ).
Dakle, desna strana se izračunava na sledeći način: 4*2=8, pa 2+8 = 10. Zbog toga se promenljivoj x dodeljuje vrednost 10.

Primer:
<xmp class = "primer_ta"> 

int x=2*4/2;

</xmp>

Operator množenja ( * ) i deljenja ( / ) imaju isti prioritet, pa se operatori izvršavaju sleva na desno. Tako se, prvo računa 2*4=8, a zatim 8/2 = 4.
 Zbog toga se promenljivoj dodeljuje vrednost 4.
<br>
U C# ima veliki broj operatora i ovi operatori se mogu grupisati u kategorije koje imaju isti prioritet.
<br>
 Prioritet operatora prema kategorijama je sledeći (od najvišeg ka najnižem):
<ul>
  <li>    <b>  osnovni operatori</b> (grupa, pristup polju, poziv metode, pristup indeksu, postinkrementiranje, postdekrementiranje, new, typeof, sizeof)
<li>     <b>unarni operatori </b>(pozitivna vrednost +, negativna vrednost -,Logičko boolean NE!,konverzija (type) , predekrementiranje i preinkrementiranje)
<li>      <b> višestruki </b>(množenje, deljenje, ostatak pri deljenju)
<li>      <b> aritmetički </b> (sabiranje i oduzimanje)
<li>      <b> pomeranje na nivou bita </b>(pomeranje u levo i pomeranje u desno)
<li>      <b> relacioni operatori </b> ( >,<, >= ,<= )
<li>      <b>  jednakost </b> (jednako = , nejednako !=)
<li>      <b> I </b> na nivou bita
<li>       ekskluzivno <b>ILI</b> na nivou bita
<li>       <b> ILI </b> na nivou bita
<li>       logičko <b>I</b>
<li>       logičko <b>ILI </b>
<li>       <b>ternarni operator</b>
<li>       <b>operatori dodeljivanja</b>
</ul>

Kada se operand stavi između dva operatora sa istim prioritetom, redosled operacije koja će se izvršiti odredjuje asocijativnost operatora.
Operatori koji koriste dva operanda (npr. operator oduzimanja) su <b>levo asocijativni</b> (izvršavaju se sleva na desno), izuzev operatora dodeljivanja.
Operatori dodeljivanja i trostruki operatori su <b>desno asocijativni </b>(tj. operacije se izvršavaju sdesna na levo).



</body>
</html>