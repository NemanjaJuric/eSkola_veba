<html lang="en" dir="ltr">
  <head>
    <meta charset="utf-8" />
    <title>Komponente i njihova svojstva</title>
  </head>
  <body>
    <h1>Komponente i njihova svojstva</h1>
    <br />
    <br />
    Komponente koje se dodaju formi nalaze se u <b>Toolbox-u</b> i one su
    grupisane po raznim kategorijama. <br />Tih kategorija ima osam i to su:
    <i
      >Common Windows Forms, Containers, Menus & Toolbars, Components, Printing,
      Dialogs, Data i General.</i
    >
    <br /><br />
    <img
      src="courses/cs/slike/komponente_i_njihova_svojstva_1.png"
      class="img-lg"
    />
    <br /><br />
    Mi nećemo koristiti sve ponuđene komponente. Za početak će biti prikazane
    sledeće komponente:
    <ul>
      <li>Button (dugme)</li>
      <li>Label (natpis)</li>
      <li>TextBox (okvir za unošenje i prikazivanje teksta)</li>
      <li>PictureBox (okvir za prikazivanje slika)</li>
    </ul>

    koje se nalaze u kategoriji Common Windows Forms.
    <br /><br />
    <img
      src="courses/cs/slike/komponente_i_njihova_svojstva_2.png"
      class="img-lg"
    />
    <br /><br />
    Dodavanje komponenti se vrši tako što se u Toolbox-u klikne na željenu
    komponentu, a zatim se klikne bilo gde na formu.
    <br />Takođe se dodavanje komponente formi može izvršiti tako što dva puta
    kliknemo željenu komponentu u Toolbox-u i komponenta će se odmah pojaviti na
    formi. <br />Komponentu možemo pomerati po formi gde hoćemo tako što
    kliknemo na nju i pomerimo je (držimo stisnuti levi taster na mišu sve vreme
    dok pomeramo komponentu po formi). <br />Svaka komponenta se dodaje na isti
    način. Na formi će se nalaziti više različitih komponenti, a koje će to
    komponente biti zavisi od toga kakvu aplikaciju pravimo. <br /><br />
    <b>Primer 1.</b> Dodavanje komponente Button formi. <br /><br />
    Kao što smo rekli, prvi korak u postupku dodavanja komponente formi je da
    izaberemo komponentu iz <i>Toolbox-a</i>, u našem slučaju to je komponenta
    <i>Button</i>, odnosno dugme. <br /><br />
    <img
      src="courses/cs/slike/komponente_i_njihova_svojstva_3.png"
      class="img-lg"
    />
    <br /><br />
    Kada se komponenta pojavi na formi, pozicioniramo je na mesto koje hoćemo,
    na primer na sam centar forme,
    <br />tako da u našem primeru forma izgleda kao što je prikazano na slici
    ispod. Dugme se zove <i>button 1</i>, ali njegovo ime možemo promeniti,
    <br />tj dugme možemo preimenovati u zavisnosti od toga kakva će akcija biti
    izvršena kada se klikne na njega, i možemo mu promeniti izgled (na primer
    veličinu, boju i tako dalje). <br /><br />
    <img
      src="courses/cs/slike/komponente_i_njihova_svojstva_4.png"
      class="img-lg"
    />
    <br /><br />
    Kada sačuvamo izmene, možemo i da pokrenemo program. Možemo da kliknemo na
    dugme <i>button 1</i>, ali ništa se neće desiti jer nismo napisali nikakav
    kod koji odgovara nekoj akciji.
  </body>
</html>
