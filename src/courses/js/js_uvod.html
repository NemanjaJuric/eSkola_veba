<h1><b>Uvod u JavaScript</b></h1>
<br />
<br />
<h3><b>Šta je JavaScript?</b></h3>
<br />
JavaScript je najpopularniji programski jezik koji programira dinamično
ponašanje naših veb stranica. JavaScript je lagan, ali izuzetno moćan programski
jezik. Najčešće se sa njim susrećemo u našim pregledačima. JavaScript se može
naći u osnovnim aplikacijama za PDF i u elektronskim knjigama. Čak i veb serveri
mogu biti pokrenuti od strane JavaScript-a. Kao dinamičan programski jezik
JavaScript ne mora biti pokrenut kroz kompajler koji čita kod u nešto što naš
pregledač razume. Pregledač efektivno čita kod na isti način kao i mi, zatim ga
interpretira. JavaScript je takođe slabo tipiziran programski jezik. Nije
neophodno reći JavaScript-u koje je vrste promenljiva. Ako promenljivoj dodelimo
vrednost 5, ne moramo programski da odredimo tu promenljivu kao broj. JavaScript
prepoznaje 5 kao broj. <br />
JavaScript razlikuje velika i mala slova. Promenljiva koja se naziva
"mojaPromenljiva", ona koja se naziva "mojapromenljiva" i promenljiva sa nazivom
"MOJAPromenljiva" se tretiraju kao tri različita objekta. Takodje, u nazivima
promenljivih beli prostori kao što su tabovi i razmaci se ignorišu, osim ako
nisu deo niza teksta i pod znacima navoda. <br />
Skript je sastavljen od serija iskaza. Iskaz je komanda koja kaze pregledaču šta
da radi. Ovde ćemo dati primer jednostavnog iskaza koja čini da pregledač
prikaže upozorenje (obaveštenje) "Hvala Vam".
<br />
<br />
<xmp class="primer_ta">
<!DOCTYPE html>
<html>
<body>

<button type="button" onclick="myFunction()">Obaveštenje</button>

<script>
function myFunction() {
    alert("Hvala Vam.");
}
</script>

</body>
</html> 
</xmp>
<button class="button_copy">Vidi primer</button>
<br />
<br />
Takodje, bitno je reći da u JavaScript-u postoje dva metoda za korišćenje
komentara. Za jednolinijske komentare koristimo karaktere <b> // </b> koje
stavljamo na početku linije. <br /><br />
<span class="primer_text"> // Ovo je jednolinijski komentar </span> <br /><br />
Višelinijski komentari se nalaze izmedju karaktera <b> /* */ </b>. Sve između
ovih karaktera biće ignorisano od strane pregledača. <br />
<br /><span class="primer_text">
  /* Ovo je višelinijski komentar <br />
  Bilo šta između ovih karaktera biće kompletno <br />
  ignorisano od strane pregledača */
</span>
<br />
<br />
<h3><b>Šta može JavaScript?</b></h3>
<br />
<ul>
  <li>JavaScript može promeniti HTML sadržaj.</li>
  <li>JavaScript može promeniti HTML atribute.</li>
  <li>JavaScript može promeniti HTML stilove (CSS).</li>
  <li>
    JavaScript se često koristiti za proveru validnosti unosa na našoj veb
    stranici.
  </li>
</ul>
<br />
<br />
<h3><b>Šta nije JavaScript?</b></h3>
<br />
Samo ime programskog jezika JavaScript je zbunjujuće. Nevezano za ime, važno je
naglasiti da je jezik JavaScript potpuno drugačiji od jezika Java, razlikuju se
u planu i dizajnu.
<br />
<br />
JavaScript je kreiran od strane kompanije Netscape 1995. godine i njegovo
orginalno ime je bilo LiveScript, što je ukazivalo na pravljenje živih
(dinamičnih) veb stranica. U to doba, u kompaniji Sun Microsystems pojavio se
jezik Java i veoma brzo stekao popularnost na internetu pošto je omogućio
kreiranje apleta — aplikacija koje se preko veba distribuiraju korisnicima.
Netscape ubacuje podršku za aplete u korisnički pregledač. Novi Netscape-ov
jezik se između ostalog mogao koristiti za kreiranje neke interakcije izmedu
Java apleta i veb stranice u koju je aplet ubačen. Kako bi iskoristio
popularnost jezika Jave, uz dozvolu kompanije Sun, Netscape se odlučuje na
marketinški potez i svoj jezik preimunuje u JavaScript. Skraćeno ime programskog
jezika JavaScript-a je JS. JavaScript je imao lošu reputaciju. Programeri su
iskoristili JavaScript za neželjena ponašanja naših veb stranica i JavaScript je
bio razlog za nebrojane sigurnosne propuste. Moderni pregledači nisu
dozvoljavali ovakvo ponašanje programskog jezika JavaScript. JavaScript je uvek
dozvoljavao programerima da imaju ogromnu količinu moći u vezi sa ponašanjem
naših veb stranica i ponašanjem pregledača, a na nama je da iskoristimo tu moć
na odgovoran način.
<br />Na razvoju JavaScript-a danas radi Mozilla Foundation, koja se smatra
naslednikom Netscape-a.
<br />
<br />
<h3><b>Ugrađivanje skripta na stranicu</b></h3>
<br />
Skript ugrađujemo na našu stranicu tako što JavaScript kod dodamo kao sadržaj
<b> script </b> elementa. Element <b> script </b> može biti smešten u telu i
zaglavlju HTML stranice.
<br />
<br />
<span class="primer_text"> &ltscript&gt </span> <br />
JavaScript kod se nalazi ovde. <br />
<span class="primer_text"> &lt/script&gt </span>
<br />
<br />
Možemo navesti JavaScript kod u spoljašnjoj datoteci na koju se ukazuje
korišćenjem <b>src</b> atributa.
<br />
<br />
<span class="primer_text"> &ltscript src=”moj_skript.js"&gt &lt/script&gt</span>
<br />
<br />
<h3><b>Primer našeg prvog JavaScript programa</b></h3>
<br />
<br />
<xmp class="primer_ta">
<!DOCTYPE html>
<html>
<body>

<h1>Moj prvi JavaScript program!</h1>

<p id="demo"></p>

<button type="button" onclick="myFunction()">Datum i vreme</button>

<script>
function myFunction() {
    document.getElementById("demo").innerHTML = Date();
}
</script>

</body>
</html>
</xmp>
<button class="button_copy">Vidi primer</button>
<br />
<br />
<div class="zadatak">
  <b>Zadatak:</b> U primeru kada kliknemo na dugme prikazuje se trenutni datum i
  vreme. Izmeni program tako da kada se klikne na dugme izađe tekst "Zdravo
  JavaScript!"
</div>
<br />
Ovo je samo upoznavanje sa terminima koje ćete čuti često dok budete učili
JavaScript, i onda će oni imati sve više smisla kako budete nastavljali.
<br />
<br />
