<h1><b>Slike u pozadini</b></h1>
<br/>
CSS svojstvo <b>background-image</b> omogućava postavljanje slike na pozadinu bilo kog bloka u CSS-u.<br/>
 Ovo svojstvo proširuje mogućnosti dizajna, izuzetno je korisno i daje karakterističan izgled stranici. <br/>
Vrednost ovog svojstva počinje slovima URL koja su praćena putanjom do željene slike. Putanja je zapisana u zagradi pod navodnicima.<br/>
<span class = "primer_text"> background-image:url("slike/proleće/cveće.jpg"); </span>
<br/>
Ovo svojstvo ima prednost u odnosu na svojstvo <b>background-color</b> (svojstvo koje određuje boju elementu),
 ukoliko se koriste istovremeno. <br/>
<div class = "napomena">
<b>Napomena:</b> Sliku koja se koristi kao pozadina treba sačuvati u dimenzijma u kojima želite da se pojavi.<br/>
Sliku u pozadini ne treba koristiti za prenos važnih informacija.<br/>
Često se slike učitaju nakon ostalih elemenata pa mogu produžiti vreme učitavanja.<br/>
Neki stariji pregledači mogu imati problema sa prikazom slike u pozadini tabele.<br/>
</div>
<br/>
Ukoliko su dimenzije slike manje od dimenzija bloka slika se ponavlja dok ne popuni ceo blok. Ukoliko to ne želite, koristite svojstvo
<b>background-repeat</b>, koje ima četiri vrednosti:
<br/>
<b>repeat</b> (podrazumevano, ponavljanje slike dok ne popuni blok)<br/>
<b>repeat-x</b> (ponavljanje slike horizontalno)<br/> 
<b>repeat-y</b> (ponavljanje slike vertikalno)<br/>
<b>no-repeat</b> (bez ponavljanja)<br/>
<div>  
</div>
<br/>
Poziciju slike u pozadini je moguće menjati korišćenjem svojstva <b>background-position</b>. Vrednosti ovog svojstva su sledeće:
<br/>
<b>x% y%</b> (procenti duž x i y ose) <br/> 
<b>x y</b> (apsolutne dužine u pikselima duž x i y ose)<br/>
<b>left</b> (prikazuje sliku levo)<br/> 
<b>right</b> (prikazuje sliku desno)<br/> 
<b>center</b> (prikazuje sliku u centru)<br/>
<b>top</b> (prikazuje sliku na vrhu bloka)<br/> 
<b>bottom</b> (prikazuje sliku na dnu bloka)<br/>
<br/>
<div class = "napomena">
<b>Napomena:</b> Moguće su i kombinacije, top left, top center, top right, bottom left, bottom center, bottom right.
</div>
<br/>
Za fiksiranje slike u pozadini koristi se svojstvo <b>background-attachment</b>, sa sledećim vrednostima:<br/>
<b>fixed</b> (prilikom skrolovanja slika se ne pomera)<br/>
<b>scroll</b> (prilikom skrolovanja slika se pomera)<br/>
Moguće je koristiti više svojstava odjednom, redosled nije bitan, ako se izostavi neka vrednost primeniće se podrazumevana.
Na taj način skraćujemo zapis, pa na primer, umesto navođenja svih svojstava:<br/>
<xmp class="primer_ta" disabled>
background–color:purple;
background–image:url("slike/proleće/cveće");
background–repeat:repeat-x;
background–attachment:fixed;  
background–position:bottom;
</xmp>
<br/>
dovoljno je napisati:<br/>
<span class = "primer_text"> background: purple url("slike/proleće/cveće") repeat-x fixed bottom;  </span> <br/>
<div class = "zadatak">
<b>Zadatak:</b> U primeru je na različite načine prikazana slika. Isprobaj i ti, malim izmenama u kodu, da prikažeš sliku
u pozadini primenom preostalih svojstava.
</div>



