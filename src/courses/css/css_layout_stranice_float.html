<h1><b>Float</b><br /></h1>
Samo po sebi float ne predstavlja šemu pozicioniranja, ali svakako jeste
jedinstven dodatak ugrađen u CSS sa interesantnim osobinama. Vrednosti koje
uzima <b>float</b> su: <b>left</b>, <b>right</b>, <b>none</b> i <b>inherit</b>.
Podrazumevana vrednost je none, primenjuje se na sve elemente i ne nasleđuje se.
Najbolji način za razumevanje ovog svojstva jeste preko primera.<br /><br />
<div class="napomena">
  <b>Napomena:</b>Važno je uvek zadati širinu tekstualnog elementa na koji
  primenjujete float. Liinijski elementi sa svojstvom float se ponašaju kao blok
  elementi i margine se ne poklapaju. Pri korišćenju float nad blok elementima
  mora se zadati širina ili će u suprotnom širina biti postavljena na
  automatsku, a to će biti najveća dostupna, samim tim će float izgubiti smisao.
  Ideja pri korišćenju float jeste da sledeći element počne do njega, a ne
  ispod, a kad element zauzme svu dostupnu širinu naredni će biti ispod njega.
</div>
<br />
Svojstvo <b>clear</b> isključuje float i vraća na podrazumevani raspored. Clear
ima vrednosti: <b>left</b>, <b>right</b>, <b>none</b>, <b>both</b>,
<b>inherit</b>, primenjuje se samo na blok elemente i ne nasledjuje se,
podrazumevano je none. Koristi se kada hoćete da element počne ispod elementa
nad kojim je primenjen float.<br />
<div class="zadatak">
  <b>Zadatak:</b> Pokušaj da, malim izmenama u kodu, koristeći float napraviš
  sledeći redosled:<br />
  plavi<br />
  zeleni<br />
  narandzasti, žuti, crveni <br />
</div>
