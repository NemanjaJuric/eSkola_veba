<h1>Arduino IDE</h1>

<br>

<b>IDE</b> - <b>I</b>ntegrated <b>D</b>evelopment <b>E</b>nvironment, skraćeno - razvojno okruženje.
<ul>
  <li>Javno dostupan i besplatan editor za programiranje Arduina</li>
  <li>Koristi se za sve Arduino ploče</li>
  <li>Programira se u Arduino programskom jeziku</li>
  <li>Dostupan za Linux, Windows, Mac OS</li>
  <li> <a href="https://www.arduino.cc/en/software">Link za preuzimanje</a> </li>
</ul>

<br>
<img src="courses/arduino/images/ide_blank.jpg" class="img-fluid img-lg" alt="Arduino IDE">
<br>

<div class="zadatak">
  Preuzeti i instalirati poslednju verziju programa Arduino IDE.
</div>

<br>

<h2>Arduino programski jezik</h2>

<br>

Ovo je jako prost programski jezik, <b>najsličniji programskom jeziku C</b>. Pripada proceduralnoj paradigmi,
tj. izvršava naredbe liniju po liniju (proceduru po proceduru). Sa osnovnim poznavanjem programskoj jezika C 
možete za sebe reći da znate i Arduino programski jezik. <br>
Sve petlje, grananja, definicije, uključivanje biblioteka, definisanje konstanti, korišćenje struktura su nasleđeni 
i potpuno se isto pišu kao i u C-u.
<br>
<div class="napomena">Program napisan za Arduino se naziva "<b>sketch</b>".</div>

<br>
<h4>Pisanje koda</h4>
<br>

Struktura jednog programa ima minimum dva bloka:
<ul>
  <li><b>Pripremni</b></li>
  <li><b>Izvršni</b></li>
</ul>

<br>

<h6>Pripremni blok</h6>

Pripremni blok je ovaj prvi na slici iznad, obeležen sa <span style="color: rgb(0, 174, 255);">void</span> 
<span style="color: rgb(100, 117, 2);">setup</span> (). <br>
U tom bloku inicijalizujemo, odnosno "kažemo" mikrokontroleru šta ćemo sve koristiti. Tačnije rečeno, postavljamo sve komponente koje koristimo na početne 
ili podrazumevane vrednosti. <br>
Kao na primer: 
<ul>
  <li>Uključujemo konzolu - serijski monitor koji se nalazi u sklopu razvojnog okruženja</li>
  <li>Devinišemo da ćemo pin 8 koristiti kao izlaz</li> itd.
</ul>

Ovaj blok se izvršava samo jednom i to na početku programa. <br>

<br>

<h6>Izvršni blok</h6>

Izvršni blok se još može nazvati i <b>glavna petlja</b>, a to je deo programa koji se neprekidno izvršava posle pripremnog bloka. 
Na gornjoj slici, taj blok je obeležen sa <span style="color: rgb(0, 174, 255);">void</span> 
<span style="color: rgb(100, 117, 2);">loop</span> (). <br>
U tom delu programa pišemo ono što želimo da Arduino radi. <br>
Kao na primer: 
<ul>
  <li>Upali LED diodu, sačekaj sekund, ugasi LED diodu</li>
  <li>Pročitaj vrednost sa senzora na pinu 9, ispiši vrednost na monitor, sačekaj pet minuta</li> itd.
</ul>

Pošto se ove radnje neprekidno izvršavaju, prvi primer predstavlja treptanje LED diode, a drugi ispisivanje vrednosti sa senzora 
svakih pet minuta. <br> 
<br>
Pored ova dva bloka, programer može da napiše svoju funkciju koja će se pozivati u glavnoj petlji. Ta funkcija se piše u novom 
bloku ispod Izvršnog. <br>

<br>

<h6>Uključivanje biblioteka</h6>

Korišćenje raznih komponenti poput senzora ili "LCD ekrana" zahteva da uključimo određene biblioteke. <br>
Uključivanje biblioteka se vrši pisanjem ključne reči <span style="color: rgb(100, 117, 2);">#include</span> na samom 
početku pre pripremnog bloka, a odmah potom se unosi naziv biblioteke unutar znakova "&lt" i "&gt". <br>
Na primer: <span style="color: rgb(100, 117, 2);">#include</span> &lt<span style="color: rgb(255, 123, 0)">Wire</span>.h&gt.
Svaka biblioteka ima ekstenziju " .h"

<div class="napomena">
  Arduino nam dostavlja biblioteke sa ugrađenim funkcijama za razne nameme, a proizvođači senzora uz senzor dostavljaju svoje 
  biblioteke koje sadrže funkcije kojima upravljamo radom senzora.
</div>

<br>

<h4>Serijski monitor</h4>

Serijski monitor je sastavni deo razvojnog okruženja i daje nam mogućnost da razmenjujemo poruke sa Arduino pločom preko USB priključka. <br>
Inicijalizuje se u pripremnom bloku preko funkcije Serial.<span style="color: rgb(255, 123, 0)">begin</span>(), a kao argument mu prosleđujemo 
brzinu prenosa podataka u obliku <b>broja bitova u sekundi</b>, tj. <b>baud</b>. <br>
Za komunikaciju sa računarom se koriste neke od sledećih veličina: 300, 600, 1200, 2400, 4800, 9600, 14400, 19200, 28800, 38400, 57600, ili 115200. <br>

<br>

Za komunikaciju računara i Arduina su nam na raspolaganju funkcije Serial.<span style="color: rgb(255, 123, 0)">print</span>() i 
Serial.<span style="color: rgb(255, 123, 0)">read</span>(). <br>

<img src="courses/arduino/images/ide_serial_monitor.jpg" class="img-fluid img-md" alt="Arduino IDE Serial monitor">

<div class="napomena">
  Neophodno je izabrati adekvatnu brzinu prenosa da bismo koristili serijski monitor. Biramo onu koju smo inicijalizovali u programu.
</div>

