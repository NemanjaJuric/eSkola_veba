<h1>Prvi program</h1>
<br>

<div class="napomena">
    Zadatak: Napraviti uređaj koji će naizmenično uključivati 2 LED diode u intervalu od jedne sekunde
</div>

<br>
<h4>Analiza zadatka</h4>
LED diode su izlazna komponenta i trebamo ih povezati na izaz UNO ploče. Pošto su LED diode osetljiva komponenta, potrebno ih je zaštititi od 
prevelike struje i prevelikog napona. <br>
Kao zaštitu, između svake LED diode i Arduina stavljamo otpornike od 1 K&ohm; .<br>
<br>
Šta nam je sve potrebno?
<ul>
    <li>Arduino UNO</li>
    <li>2 LED diode</li>
    <li>2 otpornika od 1 K&ohm;</li>
    <li>Žice za povezivanje</li>
</ul>

<br>
<h6>Šema povezivanja</h6>

Za izlaz možemo proizvoljno odabrati neki pin izmađu 0 i 13. Biramo 8 i 9. <br>
Jedan kraj dioda vezujemo preko otpornika na izlaz Arduina, a drugi kraj na masu jer treba da imamo zatvoreno strujno kolo. <br>
<br>
Sledeća slika ilustruje šemu po kojoj povezujemo komponente.

<br>
<img src="courses/arduino/images/uno_blink.jpg" class="img-fluid img-md" alt="LED diode">
<br>

Kada smo to obavili, potrebno je da osmislimo algoritam i napišemo programski kod. <br>

<br>

<h4>Algoritam</h4>

Arduino izvršava program u beskonačno mnogo ciklusa, naredbu po naredbu. Zbog toga algoritam mora biti <b>invarijantan</b>, odnosno simetričan 
(ili identičan) u odnosu na svaki ciklus. <br>
<div class="napomena">
    <b>Potrebno je uočiti radnju koja se identično ponavlja beskonačno mnogo puta.</b>
</div>

U ovom zadatku, uljučivanje dioda se obavlja neprekidno u intervalima od jedne sekunde, pa nam je to invarijanta. <br>
Dakle, uključuje se prva dioda na vremenski period od jedne sekunde,a zatim se uključuje druga dioda isto na vremenski period od jedne sekunde 
i tako dalje beskonačno mnogo ciklusa. <br>

<br>

<h6>Pisanje programskog koda</h6>

Programski kod je ilustrovan na sledećoj slici: <br>

<img src="courses/arduino/images/ide_leddiode.jpg" class="img-fluid img-md" alt="LED diode kod">
<br>

<h6>Semantika programa</h6>

Funkcija <span style="color: rgb(255, 123, 0);">pinMode</span>() postavlja određeni pin kao:
<ul>
    <li><span style="color: rgb(0, 174, 255);">INPUT</span> - ulazni</li>
    <li><span style="color: rgb(0, 174, 255);">OUTPUT</span> - izlazni</li>
</ul>
Mi smo u našem programu izabrali da pinovi 8 i 9 budu izlazni. <br>
<br>
Funkcija <span style="color: rgb(255, 123, 0);">digitalWrite</span>() postavlja određenu vrednost na 
digitalni pin i to:
<ul>
    <li><span style="color: rgb(0, 174, 255);">HIGH</span> - visok potencijal (spaja na +5V ili +3.3V)</li>
    <li><span style="color: rgb(0, 174, 255);">LOW</span> - nizak potencijal (spaja na GND)</li>
</ul>
<br>
Vrednost <span style="color: rgb(0, 174, 255);">HIGH</span> će zavisti od toga da li mikrokontroler radi na 5V 
ili 3.3V, ali u našem primeru je 5V. <br>
Pored ove funkcije postoji i <span style="color: rgb(255, 123, 0);">analogWrite</span>(), 
<span style="color: rgb(255, 123, 0);">digitalRead</span>() i 
<span style="color: rgb(255, 123, 0);">analogRead</span>(). <br>
<br>
Funkcija <span style="color: rgb(255, 123, 0);">delay</span>() pravi čekanje. Kao argument prihvata broj 
u milisekundama, a za to vreme mikrokontroler ne radi ništa (1000 ms = 1 s).
<div class="napomena">
    Sve ove funkcije se nalaze u sklopu standardne Arduino biblioteke i nema potrebe da uključujemo dodatne biblioteke.
</div>

<br>

<h6>Slanje i pokretanje programa</h6>

Sada je sve spremno pa možemo priključiti UNO ploču na USB priključak i poslati program na mikrokontroler. <br>
Kada se pošalje program, Arduino odma počinje da ga izvršava.
<br>
<div class="zadatak">
    <span style="color: green;"> <b>Zadatak za samostali rad:</b></span> Po uzoru na ovaj uređaj, napraviti novi koji će da pali 4 LED diode u intervalu od 2 sekunde.
    <br>
    <b>Pomoć</b>: Koristiti neki od preostalih digitalnih pinova kao izlazne, potrebne komponente su date na 
    sledećoj slici, samo ih treba ispravno povezati.
    <img src="courses/arduino/images/uno_blink_zadatak.jpg" class="img-fluid img-md" alt="LED diode domaci">
</div>