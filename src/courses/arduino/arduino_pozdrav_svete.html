<h1>Program "pozdrav svete"</h1>
<br>
<div class="napomena">
    Zadatak: Ispisati poruku na ekran.
</div>

U ovom primeru ćemo se susresti sa nekim dodatnim mogućnostima koje pruža Arduino. <br>

<br>

<h4>Analiza zadatka</h4>

Šta je sve potrebno za ovaj uređaj:
<ul>
    <li>Arduino UNO</li>
    <li>Ekran</li>
    <li>I2C modul</li>
    <li>Žice za povezivanje</li>
</ul>
<br>
Slanje informacija sa Arduina je moguće na više načina, odnosno na više protokola. U ovom primeru 
najlakši za korišćenje je takozvani <b>I2C</b> protokol. <br>
<br>
I2C je serijski protokol i zahteva samo dve linije za slanje poruke u vidu podataka i to:
<ul>
  <li><b>SCL</b> - takt - interval u kojem se šalju podaci</li>
  <li><b>SDA</b> - serijska magistrala za podatke  - "put" kojim šaljemo podatke</li>
</ul>
<br>
SDA pin na UNO ploči je pin A4, a SCL pin A5. <br> 
Da bismo tako poslali poruku na ekran, neophodno je da između ekrana i UNO ploče povežemo I2C modul.
To je elektronska ploča koja serijski prima poruke i paralelno ih prosleđuje na ekran. Taj modul sa jedne strane ima
konekciju za ekran, a sa druge konekciju za Arduino ploču. Vrlo se jednostavno povezuje i koristi. <br>

<br>

<h6>Šema povezivanja</h6>
Šema po kojoj trebamo povezati navedene komponente je ilustrovana na sledećoj slici: <br>

<br>
<img src="courses/arduino/images/uno_display_i2c.jpg" class="img-fluid img-md" alt="LED diode">
<br>

<span style="color: red;"> Crvena </span> i <span style="color: black;"> crna </span> žica su napajanje za I2C modul i ekran, 
<span style="color: green;"> zelena </span> je SDA (A4) dok je <span style="color: blue;"> plava </span> SCL (A5). <br>

<br>
<h4>Algoritam</h4>

Pošto je u ovom zadatku potrebno samo ispisati poruku, to možemo odraditu u pripremnom bloku. U tom slučaju glavna petlja ne treba ništa da izvršava. <br>

<br>
<h6>Pisanje programskog koda</h6>

Prvo trebamo deklarisati ekran. U sklopu deklaracije navodi se koliko ekran ima karaktera kao i adresu gde je povezan (na kojoj ulaznoj lokaciji).
<br> 
Zatim trebamo namestiti poziciju odakle počinje poruka i ispisati određenu poruku. <br>
<br>
Programski kod je prikazan na sledećoj slici: <br>

<br>
<img src="courses/arduino/images/ide_pozdravsvete.jpg" class="img-fluid img-md" alt="Pozdrav svete">
<br>

<h6>Uključivanje biblioteka</h6>

Da bismo koristili I2C protokol, potrebno je da uključimo biblioteku 
<span style="color: rgb(255, 123, 0)">Wire</span>.h,
dok da bismo mogli da radimo sa ekranom treba da uključimo 
<span style="color: rgb(255, 123, 0)">LiquidCrystal_I2C</span>.h
biblioteku. <br>

<div class="napomena">
  Preporuka: Koristiti najnovije verzije biblioteka 
</div>
<br>

<h6>Deklarisanje promenljivih</h6>

Sve <b>globalne promenljive</b> u Arduino programskom jeziku se deklarišu u delu programa pre pripremnog bloka. <br>
Globalna promenljiva je ona koja se "vidi" u celom programu, odnosno ona koju možemo koristi u bilo kom programskom bloku.  <br>
Ukoliko promenljiva ne treba da bude "vidljiva" u celom programu već samo u određenom bloku, onda je deklarišemo u tom bloku gde treba da bude 
dostupna. Takve promenljive nazivamo <b>lokalnim</b>. <br>
<br>
U našem programu, <b>lcd</b> je globalna promenljiva. <br>

<br>

<h4>Semantika programa</h4>

<span style="color: rgb(255, 123, 0)">LiquidCrystal_I2C</span> lcd (0x27,16,2) znači da smo deklarisali promenljivu "lcd" 
koja je tipa LiquidCrystal_I2C. <br> 
0x27 je adresa ekrana u heksadecimalnom zapisu, što je podrazumevano za ekran sa I2C modulom, a 16 i 2 su brojevi koliko vrsta i kolona ima ekran. <br>

<br>

U pripremnom bloku sa lcd.<span style="color: rgb(255, 123, 0)">init</span>() inicijalizujemo ekran, odnosno programski povezujemo ekran 
sa mikrokontrolerom, potom sa lcd.<span style="color: rgb(255, 123, 0)">setCursor</span>() nameštamo odakle ćemo da pišemo po ekranu. Prvi argument je 
redni broj kolone a drugi redni broj vrste.
<div class="napomena">
  Redni brojevi počinju od 0.
</div>
Funkcijom lcd.<span style="color: rgb(255, 123, 0)">print</span>() ispisujemo poruku. <br>

<br>

Pored ovih funkcija postoji još mnogo drugih koje se nalaze u biblioteci LiquidCrystal_I2C.h. Neke od njih su:
<ul>
  <li>
    <span style="color: rgb(255, 123, 0)">clear</span>() - briše sve sa ekrana
  </li>
  <li>
    <span style="color: rgb(255, 123, 0)">backlight</span>() - uključuje osvetljenje na ekranu
  </li>
  <li>
    <span style="color: rgb(255, 123, 0)">home</span>() - postavlja kursor na prvi karakter u prvom redu
  </li>
  <li>
    <span style="color: rgb(255, 123, 0)">blink</span>() - uspravna crta koja blinka na mestu gde se nalazi kurosr
  </li>
</ul>

<div class="zadatak">
  <span style="color: green;"> <b>Zadatak za samostalni rad:</b></span> Iskucati kod koji će da ispiše vaše ime i prezime tako da se ime nalazi u prvom redu a prezime u drugom, pri čemu 
  tekst treba da bude centriran. <br>
  <b>Pomoć</b>: Ako ime ima 5 slova, prilikom ispisa poruke o imenu pomeriti kursor na 6-ti karakter.
</div>