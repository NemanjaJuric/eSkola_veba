<img src="courses/arduino/images/arduino_logo.png" class="img-fluid img-xs" alt="Arduino logo">

<h1>Šta je Arduino?</h1>

<br>

<b> Arduino </b> je javno dostupna elektronska platforma bazirana na jednostavnom korišćenju hardvera i softvera.
Arduino se može naći u više različitih realizacija, a svaka od tih realizacija ima svoje prednosti. Ono što im je
zajedničko jeste sledeća funkcionalnost:
<ul>
  <li><b>čitanje ulaza</b> (pritisnuto dugme, pojava svetla na senzoru...)</li>
  <li><b>obrada ulaza - akcija na izlazu</b> (reprodukcija zvuka, uključivanje LED svetla...)</li>
</ul>
<br>

Neke od najpoznatijih Arduino ploča su:
<ul>
  <li><b>Arduino UNO</b>
    <img src="courses/arduino/images/arduino_uno.jpg" class="img-fluid img-sm" alt="Arduino UNO"></li>
  <li><b>Arduino LEONARDO</b>
    <img src="courses/arduino/images/arduino_leonardo.jpg" class="img-fluid img-sm" alt="Arduino LEONARDO"></li>
  <li><b>Arduino MEGA 2560</b>
    <img src="courses/arduino/images/arduino_mega.jpg" class="img-fluid img-sm" alt="Arduino MEGA 2560"></li>
  <li><b>Arduino DUE</b>
    <img src="courses/arduino/images/arduino_due.jpg" class="img-fluid img-sm" alt="Arduino DUE"></li>
  <li><b>Arduino NANO</b>
  <img src="courses/arduino/images/arduino_nano.jpg" class="img-fluid img-xs" alt="Arduino NANO"></li>
</ul>

Mi ćemo na ovom kursu koristiti <b>Arduino Uno</b>.

<br><br>

<h2>Kako radi Arduino?</h2>

<h6>Mikrokontroler</h6>

Arduino ploča sadrži mikrokontroler, koji je zadužen da upravlja celim sklopom. Vi njega programirate tako što mu pošaljete određenu 
grupu instrukcija, koje će on kasnije da izvršava. 
To se vrlo jednostavno realizuje pomoću alata <b>Arduino IDE</b> u kome se piše program,  a programiranje se vrši u 
<b>Arduino Programskom Jeziku</b>.

<br>

Kao što je već rečeno, osnovna funkcionalnost je čitanje ulaza (komunikacija sa spoljnim svetom) što uzrokuje određenu 
akciju na izlazu. Da bi se to realizovalo, na ploči postoje određeni priključci koji se zovu <b>pinovi</b>. 
Oni su podeljeni u više grupa, a nama su žnačajni <b>ulazni</b> ,<b>izlazni</b> i <b>naponski</b>. 

<h6>Ulazni pin</h6>

Da bi mikrokontroler komunicirao sa spoljnim svetom, potrebno je da mu priključimo na ulazni pin određeni senzor. Postoje 
različiti senzori, a razlikuju se u onome što im je namena. 
Kao na primer: senzor osvetljenja, senzor temperature, senzor pokreta...

<h6>Izlazni pin</h6>

Ovde priključujemo onaj uređaj na koji mikrokontroler izvršava određenu akciju, kao na primer ekran gde hoćemo da 
ispišemo neku poruku. Ili, recimo, priključimo LED diodu koja treba da zasvetli.

<h6>Naponski pinovi</h6>

Dosta senzora za svoj rad zahteva napajanje u vidu jednosmerne struje. Arduino ploča ima naponske regulatore na 5V i 3.3V.

<br>

<div class="napomena">
  Ulazni/izlazni pinovi mogu biti digitalni ili analogni, u zavisnosti od senzora/uređaja koji se priključuje na njega
</div>