<h1> Nastanak i karakteristike objektno orijentisanog programiranja </h1>

</br>

 Paradigma programiranja je osnovni stil programiranja i služi kao način pravljenja strukture i elemenata računarskih programa.</br>
</br>
  Najopštija podela je na proceduralnu i deklarativnu paradigmu.</br>
  <b> Proceduralna paradigma </b> — osnovni zadatak programera je da opiše način (proceduru) kojom se dolazi do rešenja problema. Program predstavlja listu instrukcija koje govore računaru šta da radi, korak po korak i on ih izvršava od vrha prema dnu. Programski jezici koji koriste ovu paradigmu su C, Fortran, Pascal, Cobol, Basic... Proceduralno programiranje se i dalje koristi, ali kada postoji potreba za programiranjem izvan osnovnog niza koraka, proceduralni jezici mogu postati teški za upravljanje i tu nastupa objektno orijentisano programiranje.</br>
  <b> Deklarativna paradigma </b>— osnovni zadatak programera je da precizno opiše problem, dok se mehanizam programskog jezika bavi pronalaženjem rešenja problema.</br></br>
  Osnovne programske paradigme:
  <ul>
    <li> Imperativna paradigma
    </li>
    <li> Objektno orijentisana paradigma
    </li>
    <li> Funkcionalna paradigma
    </li>
    <li> Logička paradigma
    </li>
    </ul>
  </br>
  Sredinom 60-ih godina došlo je do softverske krize. Zbog usložnjavanja softvera dobijaju se softveri koji ne zadovoljavaju potrebe, skloni greškama, dolazi do probijanja rokova i budžeta i veoma često do propasti projekata. Cena softvera se značajno povećava, održavanje i razvoj je nadmašilo troškove hardvera.
Objektno orijentisano programiranje je nastalo kao posledica softverske krize. </br>
</br>

<h2>Primer grupnog projekta</h2 > 
  Grupa učenika je dobila projekat iz likovnog na temu romantizma.
  U proceduralnom načinu razmišljanja vođa grupe svakom članu govori koji je njegov deo, gde može naći informacije, kako treba da napiše i prezentuje svoj deo. U tom slučaju vođa je glavni program koji mora svakom dati detaljna upustva i ako dođe do promena na njemu je da te promene izvede.
   </br></br>
  <b> Da li i u stvarnom životu ovako izgleda grupni rad? </b>
   </br></br>
   Ideja objektno orijentisanog programiranja je da svako od članova zna gde da nađe potrebne podatke i kako da ih iskoristi, a vođa je tu samo da podeli zaduženja i eventualno da neke smernice. </br>
 </br>
   Osnovna ideja ovakvog pristupa je podela odgovornosti, tj. da svaki deo sistema ima svoje zaduženje. Vođa grupe daje samo opšte instrukcije, a samo rešavanje problema je na članovima.
</br>
<img src="courses/cpp/images/1.jpg" class="img-fluid img-md">

</br>
</br>
Rešavanje problema paradigmom objektno orijentisanog programiranja je vrlo slično ljudskom načinu razmišljanja i rešavanju problema.
Sastoji se od identifikacije objekata kojima se dodeljuje neko ponašanje i koji će se pozivati za izvršavanje određenih zadataka. Objekti međusobno komuniciraju preko poruka. Pristigla poruka pokreće enkapsulirane operacije u tom objektu, čime se rešava deo obično šireg i složenijeg problema. Objektno orijentisano rešavanje problema se sastoji iz četiri koraka: </br>
</br>
1. identifikovanje problema </br>
2. identifikovanje objekata koji su potrebni za njegovo rešenje </br>
3. identifikovanje poruka koje će objekti međusobno slati i primati </br>
4. kreiranje sekvence poruka objektima, koje će rešavati problem ili probleme. </br> 
</br>


<h2> Osnovni koncepti objektno orijentisanog programiranja</h2>

  Objektno orijentisano programiranje je paradigma programiranja, koja koristi objekte kao osnovu za projektovanje računarskih programa i različitih aplikacija. Neki od osnovnih koncepata su: </br>
  <ul>
    <li>
      <b> apstraktni tipovi podataka</b> - tip kojeg je definisao programer, za kojeg se mogu kreirati primerci (instance) i koji je predstavljen strukturom i ponašanjem, s tim da je za korisnika bitno samo ponašanje, ali ne i implementacija,</br>
    </li>
    <li><b> enkapsulacija</b> - deo softvera ima jasno definisan interfejs, koji je svima dostupan, i implementaciju, koja je nedostupna,</br>
    </li>
    <li><b> nasleđivanje</b> - jedan tip može da nasledi drugi, osnovni tip, sa značenjem da su njegove instance jedna vrsta instance tog osnovnog tipa,</br>
    </li>
    <li><b>polimorfizam </b> - pojava da se jedan objekat može javiti u više oblika i više izdanja.
    </li>
    </ul>
</br>

  Principi objektno orijentisanog programiranja su: </br>
  <ul>
    <li>  sve je objekat,</br>
     </li>
    <li> program je skup objekata koji zadaju poslove jedan drugom preko slanja poruka,</br>
     </li>
    <li> svaki objekat poseduje sopstvenu memoriju, </br>
     </li>
    <li> svaki objekat pripada sopstvenoj klasi, </br>
     </li>
    <li> svi objekti iste klase mogu primati iste poruke. </br>
    </li>
  </ul>
</br>

<h2> C++ </h2>

  <b> C++</b> je programski jezik opšte namene koji je napravio Bjarnea Stroustrupa tokom 80-ih kao proširenje programskog jezika C. Originalno ime mu je bilo „C sa klasama“ i  već od 1983. godine dobija sadašnji naziv C++. Ima imperativne, objektno orijentisane i generičke karakteristike, a noviji standard za C++ uvodi i podršku lambda izrazima (funkcionalnom programiranju). Pored naprednih koncepata, ima i podršku za direktan rad sa memorijom, pa shodno tome nema sakupljač podataka. C++ je danas nesporno jedan od najmoćnijih, ali i najkompleksnijih programskih jezika. Zbog kompaktnosti programa, brzine izvršavanja i prenosivosti predstavlja nezamenljiv alat svakog profesionalca. Zbog ovih osobina zauzima jedno od dominantnih mesta u svetu profesionalnog programiranja.
  </br></br>
</br>
</br> 


<table class = "tabela">
<thead>
  <tr>
    <td > </td>
  <th>Simula67</th>
  <th>Smalltalk</th>
  <th>C++</th>
  <th>Java</th>
  <th>C#</th>
</tr>
</thead>
<tbody>
<tr>
  <td>Godina</td>
  <td>1967</td>
  <td>1972</td>
  <td >1985</td>
  <td >1995</td>
  <td >2000</td>
</tr>
<tr>
  <td>Ostale paradigme</td>
  <td>proceduralna, imperativna</td>
  <td></td>
  <td>funkcionalna, generička,</br> proceduralna, imperativna</td>
  <td>generička, imperativna</td>
  <td>funkcionalna, generička,</br> imperativna</td>
</tr>
<tr>
  <td>Enkapsulacija</td>
  <td>ima</td>
  <td>slaba</td>
  <td>ima</td>
  <td>ima</td>
  <td>ima</td>
</tr>
<tr>
  <td>Polimorfizam</td>
  <td>ima</td>
  <td>ima</td>
  <td>ima</td>
  <td>ima</td>
  <td>ima</td>
</tr>
<tr>
  <td>Sakupljač podataka</td>
  <td>ima</td>
  <td>ima</td>
  <td>nema</td>
  <td>ima</td>
  <td>ima</td>
</tr>
<tr>
  <td>Biblioteke za rad sa klasama</td>
  <td>ima</td>
  <td>ima</td>
  <td>ima</td>
  <td>ima</td>
  <td>ima</td>
</tr2>
<tr>
  <td>Jednostruko nasleđivanje</td>
  <td>ima</td>
  <td>slaba</td>
  <td>ima</td>
  <td>ima</td>
  <td>ima</td>
</tr>
<tr>
  <td>Višestruko nasleđivanje</td>
  <td>nema</td>
  <td>nema</td>
  <td>ima</td>
  <td>nema</td>
  <td>nema</td>
</tr>

</tbody>
</table>
</br>

<h2> Pitanja i zadaci </h2>
<div class="zadatak">
Pitanje 1: Šta je proceduralna pradigma, a šta deklarativna? </br>
Pitanje 2: Nabroj osnovne vrste programskih paradigmi? </br>
Pitanje 3: Koji su osnovni koraci u objektno orijentisanom rešavanju problema? </br>
Pitanje 4: Šta je apstraktni tip podatka? </br>
Pitanje 5: Šta je enkapsulacija? </br>
Pitanje 6: Šta je nasleđivanje? </br>
Pitanje 7: Šta je polimorfizam? </br>
Pitanje 8: Koji su principi objektno orijentisanog programiranja? </br>
Pitanje 9: Kojim programskim paradigmama pripada C++?</br>
</div>
</br>
