<h1> Podela veza između klasa</h1>
</br>
    
Objektno orijentisano programiranje je zasnovano na klasama i zato ćemo u ovom odeljku diskutovati o vezama između klasa. Pri rešavanju kompleksnijih problema imamo više klasa i one nikada nisu u potpunosti disjunktne. Naš zadatak pri modelovanju je da izvučemo bitne veze. </br>
Veze između klasa generalno se dele na <b> klijentske veze </b> i <b> nasleđivanje </b>.</br>
      U okviru klijentskih veza imamo:</br>
      <ul>
	<li>
	  <b> Asocijacija </b>
	</li>
	<li>
	  <b> Agregacija</b>
	</li>
	<li>
	  <b> Kompozicija</b></br>
	</li>
      </ul>
</br>      
<h2> Asocijacija</h2>
 
  <b>Asocijacija</b> je veza koja povezuje klase bez posebnih uslova. Ako se veza odnosi na klasu odnosi se i na njene instance. Binarna asocijacija je veza između dve klase, ternarna između tri, a tu je i n-arna veza između n klasa. 
Postoje četiri različita tipa asocijacija: dvosmerna, jednosmerna, agregacija (uključuje agregaciju kompozicije) i refleksivna (postoje veze između objekata iste klase). </br>
</br>
    
 <b>Primer dvosmerne asocijacije </b></br>
 </br>
  Imamo dve klase, Auto i Osoba i između njih možemo formirati dvosmernu asocijaciju: Osoba je vlasnik Auta i Auto je vlasništvo Osobe.</br>
  </br>

<img src="courses/cpp/images/2_2.jpg" class="img-fluid img-sm"> </br>
</br>
<b> Primer višestruke asocijacije </b> </br>
</br>
  Imamo klase Učenik, Profesor, Predmet, Učionica.
  Povezanost Učenika i Predmeta bi bila da Učenik sluša neki Predmet, zatim u njihovu vezu ulazi Profesor koji drži taj Predmet. Profesor ima određenu Učionicu u kojoj drži Predmet. </br>
  Ako bismo napravili konkrentne instance ovih klasa i za Učenika uzeli Milica, za Profesora Marina, Učionicu 23, a Predmet hemija, značilo bi da Milica sluša hemiju kod Marine u učionici 23.
  
  </br>
<img src="courses/cpp/images/3.jpg" class="img-fluid ">
</br></br>

<h2>Agregacija</h2>

  Agregacija je varijanta asocijacije koja znači „ima”. To je asocijacija koja predstavlja deo celine ili deo odnosa. Ovaj odnos je posebno važan i zato ga i izdvajamo iz asocijacije. Bitno je naglasiti da agregacija ne može uključivati više od dve klase, tj. mora biti binarna asocijacija. </br>
</br>
<b>Primer agregacije</b> </br>
</br>

  Klasa Profesor „ima” klasu Odeljenje koju uči.
</br>
<img src="courses/cpp/images/4.jpg" class="img-fluid ">
</br></br>
<h2>Kompozicija</h2>


Kompozicija je posebna vrsta agregacije, ali je takođe veoma važna pa se zato navodi kao posebna vrsta veze. Kompozicija je odnos celina-deo, ali je životni vek dela sadržan u životnom veku celine, tj. životni vek celine i dela se poklapaju. Npr. slučaj duži i tačaka kojima je određena, jer sa uništavanjem duži mi uništavamo i njene tačke.</br>
U C++ ova veza predstavlja biti objekat neke klase. Objekti
iz  natklase zovu se <b> vlasnici </b> (owner), a iz potklase zovu se <b> komponente </b>.
</br>
</br>
<b>Primer kompozicije </b></br>
</br>
  Uzmimo klase Valjak, Omotač i Osnova. Valjak je u ovom slučaju vlasnik, a Omotač i Osnova su komponente. Kada bismo napravili instance datih klasa i uništili instancu iz klase Valjak, uništili bi se i njeni delovi tj. instance iz klasa komponenata.</br>
</br>

<h2> Razlike između kompozicije i agregacije </h2> 

<b> Kompozicija </b>
</br>
Kada pokušavamo da predstavimo stvarne odnose celog dela, npr. motor je deo automobila. </br>
Kada se kontejner uništi, sadržaj se takođe uništava, npr. fakultet i njegovi departmani.</br>
</br>
<b> Agregacija </b>
</br>
Kada predstavljamo odnos softvera ili baze podataka, npr. model motora automobila MM01 je deo modela automobila AM01, ali model motora MM01 može biti deo i nekog drugog modela automobila.</br>
Kada se kontejner uništi, sadržaj se obično ne uništava, npr. profesor ima studente, kada profesor ode iz škole, studenti ne odlaze zajedno sa njim.</br>
</br>
<h2> Pitanja i zadaci </h2>
<div class="zadatak">
Pitanje 1: Koje veze imamo u okviru klijentskih klasa? </br>
Pitanje 2: Šta je asocijacija i navesti primer? </br>
Pitanje 3: Šta je agregacija i navesti primer? </br>
Pitanje 4: Šta je kompozicija i navesti primer? </br>
Pitanje 5: Navesti razlike između kompozicije i agregacije. </br>
</div>
</br>
