<h1> Statički i dinamički polimorfizam </h1>


<h2> Statičko vezivanje </h2>

  <b> Statičko vezivanje</b> je <b>”odlučivanje”</b> koja će metoda biti pozvana u vreme prevođenja.
  Naime, pretpostavimo da postoje dve metode sa istim imenom u istoj klasi koje se razlikuju po broji i/ili tipu argumenata.
  Odluka o tome koja će od ove dve metode biti pozvana može se doneti u fazi prevođenja i to tako što se izvrši poređenje tipova argumenata.
  Ukoliko postoji dvosmislenost onda prevodilac javlja grešku. Takođe, ako ne postoji metod sa datim imenom u izvedenoj klasi onda se
  on traži u baznoj klasi.</br>
Na osnovu ovog može se steći utisak da je to dovoljno i da se sve može razrešiti statički. Međutim, programski jezik C++
omogućava dodatnu fleksibilnost, tj. dinamičko vezivanje.</br>
</br>
<h2>Dinamičko vezivanje </h2>
 </br> 
<b>Dinamičko vezivanje</b> je <b>”odlučivanje”</b> koja će metoda biti pozvana u vreme izvršavanja programa. C++ omogućuje pokazivačima na baznu klasu da dobiju vrednost pokazivača na objekte izvedenih klasa.
Dakle, može se napisati sledeće: </br>
</br>
 <span class = "primer_text">A* pok_bazna=new B;</span> </br>
</br>
 Kreira se objekat tipa B i vraća se pokazivač na taj objekat koji se dodeljuje pokazivaču na A. Ovaj pokazivač se zatim može koristiti
za pozivanje bilo kog metoda iz A. Isto važi i za reference. Možemo primetiti da je dozvoljeno dodeljivanje objektu bazne
klase objektat izvedene klase. U tom slučaju se odbacuje sve ono što je dodato u odnosu na baznu klasu. Obrnuta operacija nije
dozvoljena jer deo objekta ostaje neinicijalizovan. </br>
</br>

  <h2>Primer</h2>
  
 U prethodnoj lekciji smo definisali baznu klasu Osoba i iz nje izveli klase Učenik, Student i Zaposleni.
Zatim smo formirali niz pokazivača na klasu Osoba kojima, u zavisnosti od situacije, dodeljujemo da pokazuju na različite Osobe, Učenike,
Studente i Zaposlene. Izvedene klase su predefinisale metodu predstaviSe() klase Osoba i pri pozivanju metode, uz pomoć pokazivača na Osobu,
bivaju pozvane metode iz odgovarajućih izvedenih klasa, tj. svako je predstavljao sebe sa svim informacijama o sebi. </br>
Kada bismo napravili objekat klase Osoba i pokušali da je dodelimo objektu iz klase Učenik došlo bi do greške jer nemamo informaciju u koju
školu ide. </br>
  </br>

Ukoliko u izvedenim klasama jedne bazne klase imamo metode koje su predefinisale neke metode bazne klase onda bi bilo poželjno da
prevodilac prepozna na koju smo izvedenu klasu mislili. Da bi se pozivi metoda razrešavali dinamički, neophodno
je da koristimo pokazivač ili referencu na objekat izvedene klase. Tada možemo da biramo da li da se vezivanje vrši
statički ili dinamički. Da bi se vršilo dinamičko vezivanje neophodno je da odgovarajuće metode deklarišemo kao virtuelne, o čemu će biti reči u narednim lekcijama. </br>
</br>
  <h2> Statički i dinamički polimorfizam </h2>

  Ova vezivanja su poznatija kao statičko i dinamičko spajanje, a odgovarajući oblici polimorfizma se u skladu sa tim nazivaju statički polimorfizam i dinamički polimorfizam.</br> 
 <b>Statički polimorfizam</b> se izvršava brže, ali zahteva dodatnu podršku kompajlera. Omogućava veću statičku analizu: prilikom kompajliranja (posebno za optimizaciju), analizu izvornog koda i analizu koju vrše programeri. </br>
  <b>Dinamički polimorfizam</b> je fleksibilniji, ali sporiji - na primer, dinamički polimorfizam omogućava kodiranje bez eksplicitno deklarisanih tipova, a dinamički povezane biblioteke omogućavaju njihovo korišćenje nad objektima bez poznavanja njihovog punog sadržaja. </br>
</br>
Statički polimorfizam se obično javlja u ad-hoku i parametarskom polimorfizmu, dok je dinamički polimorfizam uobičajen za hijerarhijski polimorfizam. Međutim, moguće je koristiti statički polimorfizam sa podtipiziranim polimorfizmom pomoću sofisticiranih upotreba šablona metaprogramiranja. </br>
</br>
<h2> Pitanja i zadaci </h2>
<div class="zadatak">
Pitanje 1. Šta je statičko vezivanje, a šta dinamičko? </br>
Pitanje 2. Šta se radi ako tražena metoda ne postoji u izvedenoj klasi? </br>
Pitanje 3. Uporediti statičko i dinamičko vezivanje. </br>
Pitanje 4. Šta je statički polimorfizam? </br>
Pitanje 5. Šta je dinamički polimorfizam? </br>
</div>
</br>
