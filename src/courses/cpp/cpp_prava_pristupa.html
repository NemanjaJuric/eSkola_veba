<h1> Prava pristupa </h1>
</br>
Zaštita podataka je jedna od važnih karakteristika objektno orijentisanog programiranja koja omogućava sprečavanje funkcija programa da direktno pristupe podacima jedne klase.
</br></br>
Modifikatori pristupa koriste se za postavljanje granica dostupnosti članova klase, bilo da se radi o atributima ili metodama. Možemo koristiti jedan, dva ili više modifikatora pristupa u istoj klasi da bismo postavili različite granice za različite članove klase. 
</br></br>
Modifikatori pristupa u programskom jeziku C++ definišu pravila kontrole pristupa. C++ poseduje 3 ključne reči:
<ul>
<li><span class = "primer_text">public</span> - javno </li>
<li><span class = "primer_text">private</span> - privatno </li>
<li><span class = "primer_text">protected</span> - zaštićeno </li>
</ul>
<table class="tabela">
  <thead>
    <tr>
      <th>Pravo pristupa</th>
      <th>Klasa</th>
      <th>Nasleđena klasa</th>
      <th>main()</th>
    </tr>
  </thead>
  <tbody>
    <tr>
      <td>Public</td>
      <td>+</td>
      <td>+</td>
      <td>+</td>
    </tr>
    <tr>
      <td>Private</td>
      <td>+</td>
      <td>-</td>
      <td>-</td>
    </tr>
    <tr>
      <td>Protected</td>
      <td>+</td>
      <td>+</td>
      <td>-</td>
    </tr>
  </tbody>
</table>
</br>
<h2>Public pristup</h2>
<span class = "primer_text">Public</span> pristup podrazumeva da će svi članovi klase koji su proglašeni javnim biti dostupni svima. Članovima podataka i metodama članova koji su <span class = "primer_text">public</span> mogu pristupiti i druge klase. Otuda postoje i šanse da bi ih mogli promeniti. Dakle, ključni članovi jedne klase ne smeju biti <span class = "primer_text">public</span>.</br></br>
<b>Primer</b>
<xmp class="primer_ta">
class Osoba {
    public:
        string imePrezime;
        string pol;
        double mesecnaZarada;
        void predstaviSe();
};
</xmp></br>
<h2>Private pristup</h2>
<span class = "primer_text">Private</span> ključna reč podrazumeva da niko ne može pristupiti članovima klase koji su proglašeni kao privatni, izvan te klase. Ako neko pokuša da pristupi privatnim članovima klase, dobiće grešku u vreme kompajliranja. Po default-u promenljive klase i metode su privatne.</br></br>
<b>Primer</b>
<xmp class="primer_ta">
class Osoba {
    private:
        string imePrezime;
        string pol;
        double mesecnaZarada;
        void predstaviSe();
};
</xmp></br>
<h2>Protected pristup</h2>
Poslednji, <span class = "primer_text">protected</span> pristup je sličan <span class = "primer_text">private</span> pristupu. Naime, on podrazumeva nepristupačnost podacima klase izvan te klase, ali istim se može pristupiti iz bilo koje potklase te klase (ako klasu A nasleđuje klasa B, tada je klasa B potklasa klase A. O nasleđivanju će biti više reči u nastavku).</br></br>
<b>Primer</b>
<xmp class="primer_ta">
class Osoba {
    protected:
        string imePrezime;
        string pol;
        double mesecnaZarada;
        void predstaviSe();
};
</xmp>
</br>
<h2>Pitanja i zadaci</h2>
<div class="zadatak">
  Pitanje 1: Navesti koja prava pristupa postoje i objasniti razlike između njih.</br>
  Pitanje 2: Kada primenjujemo public, kada private, a kada protected pristup?</br>
  Pitanje 3: Ukoliko ne definišemo pravo pristupa, koje je podrazumevano i zašto?</br>
  Pitanje 4: Napisati primer klase u kojoj se nalazi više modifikatora pristupa primenjenih na različita polja klase.</br>
  Pitanje 5: Diskutovati o tome na koji način ste odredili koje polje će imati određeni pristup.
</div>
</br>
