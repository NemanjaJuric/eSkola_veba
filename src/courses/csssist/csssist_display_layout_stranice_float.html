<h1><b>Display, layout stranice i float</b></h1>
<br/>
Svojstvo <b>display</b> je jedno od najvažnijih svojstava CSS-a za kontrolisanje rasporeda elemenata na stranici koje određuje kako će se element prikazati. Vrednosti ovog svojstva su: <b>block</b>, <b>inline</b> i <b>none</b>.<br/>
Svaki HTML element ima određenu display vrednost u zavisnosti od toga kog je tipa, najčešće je to blok(block) ili linijski(inline).<br/>
Primeri blok elemenata:<br/>
<xmp class="primer_ta" rows ="7" disabled>
<div>
<h1> - <h6>
<p>
<form>
<header>
<footer>
<section> 
</xmp><br/>
Primeri linijskih elemenata:<br/>
<xmp class="primer_ta" rows ="3" disabled>
<span>
<a>
<img>
</xmp><br/>
Korišćenjem display svojstva može se neki linijski element prikazati kao blok, a i obrnuto.<br/>
Svojstvo <b>none</b> se koristi ako ne želimo da se neki element prikaže.<br/><br/>
<div class = "napomena">
Svojstvo <b>visibility</b> sa vrednošću <b>hidden</b> je slično kao i <b>display: none</b>, ali postoji razlika.
 <b>Display: none</b> izbacuje u potpunosti element i oslobađa se prostor koji je pregledač rezervisao za njega,
dok <b>visibility: hidden</b> zadržava rezervisano mesto koje je element imao i ne prikazuje njegov sadržaj.
</div><br/>
Vrednost none je vrlo korisno koristiti za dinamičke efekte.<br/>
Inline prikazuje elemente redom jedan za drugim i to linijski. Ako listu koja je blok element  prikažemo inline, 
njene stavke će se prikazati jedna za drugom, a ne jedna ispod druge, i na taj način se lista pretvara u horizontalnu navigaciju.<br/>
Sa druge strane, vrednost block prikazuje element samostalno, na primer box elementu postavlja prazan red iznad i ispod i 
omogućava manipulisanje visinom, marginama, padding.<br/>
<br/>
<div class = "napomena">
Postoji i kombinacija, <b>display: inline-block</b>.
Element će zadržati vrednost inline, dozvoljavaće da se linijski elementi pozicioniraju pored njega, ali će pozajmiti veću
fleksibilnost formatiranja koju ima block, na primer biće moguće podešavanje širine, visine.
</div>
<br/>
<div class = "zadatak">
<b>Zadatak 1:</b> Pogledaj u primeru koja svojstva imaju paragrafi. Pokušaj da primenom display svojstva izbrišeš
četvrti paragraf i dodaš šesti koji će biti pored petog.
</div>
<br><br>
<h2><b>Layout stranice</b></h2>
<br />
Za podešavanje rasporeda elemenata na stranici i samog izgleda stranice koriste
se <b>float</b> i <b>position</b>.<br />
Pozicioniranje u CSSu može biti relativno, onako kako bi se elementi
podrazumevano rasporedili, a može se i uticati na njihov raspored i postaviti ih
na tačno željeno mesto na strani.<br />
<b>Float</b> pomera element levo ili desno najviše moguće i dopušta tekstu da se
upakuje oko njega, da ga omota.<br />
<b>Position</b> omogućava postavljanje elementa bilo gde na strani sa
preciznošću piksela.<br />
Načini pozicioniranja su: <b>static</b>, <b>relative</b>, <b>absolute</b>,
<b>fixed</b>. <br />
Svojstvo position ukazuje da će element biti pozicioniran i određuje koji će se
način pozicioniranja koristiti. <br />
<b>static</b>- normalna šema pozicioniranja, elementi se raspoređuju
podrazumevano <br />
<b>relative</b>- pomera sadržajni blok u odnosu na original, prostor koji bi
element zauzimao u podrazumevanom rasporedu se sačuva <br />
<b>absolute</b>- elementi se pozicioniraju u odnosu na prvi nestatički element
koji je hijerarhijski iznad njih, roditelja. <br />
<b>fixed</b>- element ostaje na svojoj poziciji prilikom skrolovanja,
pozicioniranje je relativno u odnosu na pregledač <br /><br />
<div class="napomena">
  <b>Napomena:</b> Razlika između absolute i relative je u tome što absolute ne
  čuva prostor koji bi element zauzimao u podrazumevanom rasporedu.
</div>
<br />
Pre detaljnijeg upoznavanja sa float i metodama pozicioniranja podsetimo se
<b>podrazumevanog rasporeda</b>.<br />
Tekstualni elementi su organizovani od vrha ka dnu, onim redom kojim se
pojavljuju u izvoru. Blok elementi se slažu jedan na drugi i popunjavaju širinu
prozora pregledača ili nekog drugog elementa. Linijski i tekstualni elementi se
ređaju jedan pored drugog tako da ispune blok element. Kada se promeni širina
prozora ili bloka koji ga sadrži, blok element se širi ili smanjuje, a linijski
element se preraspoređuje da bi se uklopio. Na veb stranicama se elementi ne
preklapaju i ne gomilaju već prave mesto jedni drugima. Float i position menjaju
vezu među elementima, odnosno na različite načine odstupaju od podrazumevanog
rasporeda.<br />
<br />
<div class="napomena">
  <b>Napomena:</b> Kada se odredi način pozicioniranja željena pozicija se
  određuje pomoću četiri svojstva: <b>top</b>, <b>right</b>, <b>bottom</b> i
  <b>left</b>, koja uzimaju sledeće vrednosti: jedinice mere, procenti, auto,
  nasleđeno i primenjuju se na relativno, apsolutno ili fiksno pozicioniranje.
  <br />
</div>
<br/><br>
<h2><b>Float</b><br /></h2>
Samo po sebi float ne predstavlja šemu pozicioniranja, ali svakako jeste
jedinstven dodatak ugrađen u CSS sa interesantnim osobinama. Vrednosti koje
uzima <b>float</b> su: <b>left</b>, <b>right</b>, <b>none</b> i <b>inherit</b>.
Podrazumevana vrednost je none, primenjuje se na sve elemente i ne nasleđuje se.
Najbolji način za razumevanje ovog svojstva jeste preko primera.<br /><br />
<div class="napomena">
  <b>Napomena:</b>Važno je uvek zadati širinu tekstualnog elementa na koji
  primenjujete float. Linijski elementi sa svojstvom float se ponašaju kao blok
  elementi i margine se ne poklapaju. Pri korišćenju float nad blok elementima
  mora se zadati širina ili će u suprotnom širina biti postavljena na
  automatsku, a to će biti najveća dostupna, samim tim će float izgubiti smisao.
  Ideja pri korišćenju float jeste da sledeći element počne do njega, a ne
  ispod, a kad element zauzme svu dostupnu širinu naredni će biti ispod njega.
</div>
<br />
Svojstvo <b>clear</b> isključuje float i vraća na podrazumevani raspored. Clear
ima vrednosti: <b>left</b>, <b>right</b>, <b>none</b>, <b>both</b>,
<b>inherit</b>, primenjuje se samo na blok elemente i ne nasleđuje se,
podrazumevano je none. Koristi se kada hoćete da element počne ispod elementa
nad kojim je primenjen float.<br />
<div class="zadatak">
    <br>
  <b>Zadatak 2:</b> Pokušaj da, malim izmenama u kodu, koristeći float napraviš
  sledeći redosled:<br />
  plavi<br />
  zeleni<br />
  narandzasti, žuti, crveni <br />
</div>