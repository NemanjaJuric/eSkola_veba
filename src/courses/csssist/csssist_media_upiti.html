<h1><b>@media upiti</b></h1>

@media pravilo se koristi za definisanje stilova za različite tipove uređaja
kao što su tableti, mobilni telefoni, laptopovi, desktop računari i medija kao
što je štampanje. Tip medija, dakle, može biti <b>screen</b> i <b>print</b>, a
vrednosti @media upita mogu biti: <b>screen</b>, <b>print</b>,
<b>projection</b>, <b>handheld</b> i <b>all</b>, a mogu se koristiti i više
vrednosti odjednom odvojene zarezom. <br />
Primer prikaza <b>screen</b> medija: <br />
<xmp class="primer_ta"
>
@media screen {
	body { font: 12px arial, sans-serif }
	section { display: block; }
}
</xmp>
<br />
<br />
Primer prikaza <b>print</b> medija: <br />

<xmp class="primer_ta"
>
@media print {
    body {
        font-size: 10pt;
        font-family: times, serif;
    }

    section {
        display: none;
    }
}
</xmp>
<br /><br />

Ukoliko uzmemo naš originalni raspored koji je u dve ili više kolona i probamo
da ga umanjimo na nivo mobilnog telefona, videćemo da je to loše vidljivo
posmatraču. Pametni telefoni se tipično koriste u portret režimu, što znači da
je ekran duži nego što je širi. Na ovaj način možemo vertikalno skrolovati neki
sajt, ali ovaj pristup nije dobar za one sajtove koji imaju širi prikaz sa
nekoliko kolona. Tu onda koristimo media upite koji su CSS tehnologija i
dostupni su u Web pregledačima već nekoliko godina i suštinska su komponenta
prilagodljivog dizajna. Media upiti omogućavaju to da se CSS može primeniti samo
ako se ispune specifični uslovi.
<br />
Na primer, možemo napisati media upit koji će CSS primeniti tek kada Web
pregledač dostigne specifičnu širinu. Ovim putem media upit detektuje širinu
strane i na osnovu toga može da reorganizuje način prikaza te strane.
<br /><br />
<h2>Specifikacija CSS-a u odnosu na veličinu veb pregledača</h2>
Sledeći primer definiše do koje širine ekrana će se primenjivati deklarisani CSS
stil: <br />
<xmp class="primer_ta"
>
@media screen and (max-width: 1000px) {

    #content { width: 100% }

}

@media screen and (max-width: 800px) {

    div { float: none }

}

@media screen and (max-width: 600px) {

    #content {
        float: none;
        display: block;
    }

}
</xmp>
<div class="napomena">
  <b>Napomena:</b> U primeru vidimo da ako je širina ekrana manja od 600px
  primenjuju se sve tri deklaracije.
</div>
Možete isto koristiti "min-width" umesto "max-width" koja definiše od koje
širine ekrana će se primenjivati deklarisani CSS stil. <br />
<h2>Specifikacija CSS-a u odnosu na orijentaciju</h2>
Ako želite da primenite CSS u zavisnosti od orijentacije veb pregledača,
koristite neki od sledećih vrednosti: <br />
<xmp class="primer_ta"
>
@media screen and (orientation: landscape) {

    div { float: left }

}
@media screen and (orientation: portrait) {

    div { float: none }

}
</xmp>
<div class="napomena">
  <b>Napomena:</b> Specifikacija CSS-a u odnosu na orijentaciju može biti
  najkorisnija za mobilne uređaje.
</div>
<br />
<h2>Specifikacija CSS-a u odnosu na uređaj koji koristite</h2>
<h3>Širina i visina (width, height)</h3>
<span style="color: red"
  ><b
    >device-width, device-height, min-device-width, max-device-width,
    min-device-height</b
  ></span
>
i <span style="color: red"><b>max-device-height</b></span> mogu se koristiti za
računanje rezolucije ekrana uređaja:
<br />
<xmp class="primer_ta"
>
@media screen and (min-device-height: 768px) and (max-device-width: 1024px) {
	/* Deklaracija CSS-a za uređaje čija je minimalna visina ekrana 768px i maksimalna širina 1024px */
}
</xmp>
<br />
<h3>Odnos piksela (pixel ratio)</h3>
Bitno je, takođe, imati na umu da piksel u CSS-u ne mora biti isti kao fizički
piksel. Na primer, može se desiti da je ekran fizički 720px širok, a da veb
pregledač može prikazati preko stilova da ima širinu 480px. U ovom primeru odnos
piksela je 1.5:1 (na 1.5 fizičkih piksela prikazuje 1 CSS piksel). Desktop
monitor ima odnos piksela 1:1.
<br />
Ako želite da prikažete stilove samo na uređajima sa odnosom piksela 2:1 (takvi
su, na primer, iPhone 4 i niže verzije), možete koristiti na sledeći način:
<br />
<xmp class="primer_ta"
>
@media (device-pixel-ratio: 2) {
	body { background-color: #ececec; }
}
</xmp>
<br />
<div class="napomena">
  <b>Napomena:</b> Možete isto koristiti
  <span style="color: red">min-device-pixel-ratio</span> i
  <span style="color: red">max-device-pixel-ratio</span>.
</div>
<div class="zadatak">
  <b>Zadatak 1:</b> Promeniti boju teksta paragrafa u narandžastu za uredjaje koji
  su manji od 500px i postaviti veličinu teksta 14px.
</div>