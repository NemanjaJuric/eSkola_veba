<h1><b>Uvod u CSS</b></h1>
<br />
CSS (engl. <i>Cascade Style Sheets</i>, jezik formatiranja pomoću kog se
definiše izgled elemenata veb-stranice) služi za definisanje stilova koji
određuju izgled HTML elemenata. <br /><br />
Da bi učenje CSS-a imalo nekog smisla morate znati HTML. Prvobitno, HTML je
služio da definiše kompletan izgled, strukturu i sadržaj veb-stranice, ali je od
verzije 4.0 HTML-a uveden CSS koji bi definisao konkretan izgled, dok je HTML
ostao u funkciji definisanja strukture i sadržaja. CSS je lako naučiti i
razumeti, ali pruža moćnu kontrolu nad prezentacijom HTML dokumenta. CSS ima
daleko veće dizajnerske mogućnosti od čistog HTML-a. Zato je danas CSS gotovo
nezamenljiv u dizajniranju Web stranica.
<br /><br />
<h2>Prednosti CSS-a</h2>
CSS-om možete usaglasiti više uredjaja tako što on dozvoljava sadržaj koji je
optimizovan za više od jedne vrste uređaja. Korišćenjem istog HTML dokumenta,
različite verzije veb stranice se mogu predstaviti i za ručne uređaje kao što su
tableti ili mobilni telefoni. <br />
Takođe, njime možete uštedeti vreme i sprečiti gomilanje koda tako što ćete
napisati jedan CSS dokument koji se nalazi van HTML dokumenta i koristiti ga za
više HTML stranica. Možete definisati stil za svaki HTML element i primeniti ga
na onoliko HTML stranica na koliko god Vi budete želeli.<br />
Sa CSS-om se stranice učitavaju mnogo brže i ne morate da pišete HTML atribute
svaki put. Samo napišite jedno CSS pravilo oznake i primenjujte na sve oznake
gde god se pojave u Vašem HTML dokumentu. Tako, na primer, ako ste napravili
paragrafe na više HTML stranica i želite da primenite istu boju teksta na njih
možete ispisati u CSS dokumentu koji se nalazi van HTML stranice
<br />
<xmp class="primer_ta"
>
p { 
  color: red; 
}
</xmp>
<br />
Bolje je napisati samo jednom deklaraciju i primeniti na sve paragrafe, nego
deklarisati na svakom paragrafu posebno. Deklaracija na svakom paragrafu bi bilo
konfuzna i HTML dokument bi imao previše linija koda i takav dokument bi bio
težak za održavanje. Dakle, manji broj linija kodova u dokumentu znači brže
vreme preuzimanja i dokument je lakši za održavanje. A ako napravite globalnu
promenu za neki element u CSS dokumentu tako što jednostavno promenite stil tada
će se taj element u svakoj od Vaših HTML stranica automatski ažurirati. CSS ima
mnogo širi niz atributa nego HTML, tako da možete dati daleko bolji izgled vašoj
HTML stranici u poređenju sa HTML atributima.
<br />
<br />
CSS opisi (sadržani u tzv. stilskim listovima) imaju veoma jednostavnu sintaksu.
Prikažimo je kroz primer koji sadrži dva CSS pravila. Svako pravilo se sastoji
od selektora p koji označava paragraf i h1 koji označava naslov, za kojim se u
vitičastim zagradama navodi CSS deklaracija koja se sastoji od svojstva (npr.
color) i njene vrednosti (npr. green).
<br>
<div class="napomena">
  <b>Napomena:</b> U ovom primeru će se upotrebiti CSS unutar dokumenta, a kako
  sve možete upotrebiti CSS videćete u sledećoj lekciji.
</div>
<br />
<xmp class="primer_ta">
<style>
p { color: green; }

h1{
    color: blue;
}
</style>
</xmp>
<br />
<div class="zadatak">
  <b>Zadatak 1:</b> Promeniti boju teksta paragrafa u crvenu, postaviti veličinu
  fonta na 20px i tekst poravnati udesno.
</div>

<br>
<br>
<h2>Upotreba CSS-a</h2>
<strong>Linijski</strong> - Najjednostavniji i najmanje preporučljiv način za
upotrebu CSS-a je navođenje iskaza unutar STYLE atributa HTML elementa koji
želimo da menjamo. Ovako kreiran kod je nečitljiv i težak za pronalaženje
grešaka i izmene. Koristi se ako je potrebno na licu mesta (u samom HTML-u)
izmeniti neki već postojeći CSS stil ili zadati određeni izgled bez kreiranja
stila.
<br />
<br />
Primer linijskog unosa CSS-a koja menja boju pozadine stranice u žutu:
<br /><br />
<xmp class="primer_ta">
<body style="background-color:yellow">
<p>
    Boja pozadine stranice je žute boje!
</p>
</body>
</xmp>
<br /><br />
<div class="zadatak">
  <b>Zadatak 2:</b> Promeniti boju teksta trećeg pasusa u crvenu, linijskom
  upotrebom CSS-a.
</div>

<br>
<br>
<strong>Unutar dokumenta</strong> - Stilovi se kreiraju unutar same HTML
stranice, s tim što su izdvojeni unutar <b>style</b> etikete unutar zaglavlja
(etiketa &lthead&gt) HTML dokumenta. Ovaj način koristimo ako nam trebaju
stilovi za koje smo sigurni da ćemo ih koristiti samo unutar te stranice.
<br />
Primer unosa CSS-a unutar dokumenta:
<br /><br />
<xmp class="primer_ta">
<head>
<style>
h1{
  color: blue;          
}
div{
  border: 3px solid green;
  color: orange;      
}
</style>
</head>
<body>
<h1>Boja teksta naslova je plave boje!</h1>
<div>Okvir ovog bloka je 3px i boja okvira je zelene boje kao i tekst unutar bloka je narandžaste boje, a boja naslova je plava! </div>
</body>
</xmp>
<br /><br />

<div class="zadatak">
  <b>Zadatak 3:</b> Datu nenumerisanu listu uokviriti linijom od 1px plave boje i
  tekst unutar te liste braon boje, upotrebom CSS-a unutar dokumenta.
</div>
<br>
<br>
<strong>Van dokumenta</strong> - ovakvi stilovi imaju prednost u odnosu na
preostala dva načina (stilovi definisani u zaglavlju i stilovi definisani
linijski), a to je da pomoću dokumenta koji se nalazi van HTML dokumenta možemo
da utičemo na elemente više HTML dokumenata (stranica) da upravljamo stilovima i
izgledom dela ili celog sajta. Da biste u potpunosti iskoristili prednosti
CSS-a, treba da koristite ovakav način definisanja stilova. Stilove upisujemo u
poseban tekstualni dokument sa ekstenzijom <span style="color: red">.css</span>!
<br />
Primer unosa CSS-a van dokumenta: <br />
Otvorite editor, deklarišite stilove unutar tog dokumenta:
<br /><br />
<xmp class="primer_ta"
>
p { 
   color: red; 
}
h1{ 
   color: blue; 
}
</xmp>
<br />
Sačuvajte taj dokument kao stilovi.css i unutar HTML dokumenta unutar zaglavlja
stranice (etikete &lthead&gt) ubacite etiketu <br />
<xmp class="primer_ta">
<link href="stil.css" rel="stylesheet" type="text/css"/>
</xmp>
<br />
<br />
<div class="zadatak">
  <b>Zadatak 4:</b> Promeniti boju teksta date numersane liste u zelenu, upotrebom
  CSS-a van dokumenta.
</div>