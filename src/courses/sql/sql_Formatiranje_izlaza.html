<h1><b>Formatiranje izlaza</b></h1>
Sada ćemo prikazati još neke mogućnosti koje su vezane zа naredbu SELECT. Videćemo kako možemo
sortirati tabelu, eliminisati dupliranje podataka itd.
<h2>Naredba DISTINCT</h2>
Ako hoćemo da pronađemo sva radna mesta radnika iz naše tabele <b>radnik</b>, to možemo učiniti pomoću upita:
<xmp class = "primer_ta" >
SELECT radno_mesto FROM radnik;
</xmp>
Primećujemo da se jedan isti rezultat pojavljuje više puta. Ako hoćemo da nam se jedan grad pojavi samo jednom,
to ćemo ostvariti pomoću naredbe DISTINCT na sledeći način:
<xmp class = "primer_ta" >
SELECT DISTINCT radno_mesto FROM radnik;
</xmp>
<button class = "button_copy" >Vidi primer</button>
<br>
<h2>Naredbu AS</h2>
Prikažimo imena svih radnika iz tabele:
<xmp class = "primer_ta" >
SELECT ime FROM radnik;
</xmp>
<button class = "button_copy" >Vidi primer</button>
<br>
U zaglavlju kolone gde su ispisana imena radnika piše ime te kolone. Pomoću naredbe AS možemo sami da odredimo
šta će pisati u zaglavlju, tj. možemo dati alijas ime toj koloni.
<xmp class = "primer_ta" >
SELECT ime AS Ime_radnika FROM radnik;
</xmp>
<button class = "button_copy" >Vidi primer</button>
<br>
<div class = "napomena">
	Prilikom dodeljivanja alijasa kolonama može se izostaviti ključna reč AS. Prethodni upit se može pisati
	i ovako <br> <span class = "primer_text">SELECT ime Ime_radnika FROM radnik;</span>. <br> Da li ćete koristiti
	reč AS zavisi od vas, ali preglednosti radi, savetuje se njena upotreba.
</div>
<h2>Naredba ORDER BY</h2>
Ova naredba služi za sortiranje redova tabele po određenim kolonama. Oznaka za rastuće sortiranje je ASC, a
za opadajuće DESC.
<br>
Analizirajmo naredi upit:
<xmp class = "primer_ta" >
SELECT * FROM radnik ORDER BY prezime;
</xmp>
<button class = "button_copy" >Vidi primer</button>
<br>
Rezultat izvršavanja ovog upita je cela tabela <b>radnik</b>, kojoj su redovi sortirani rastuće po prezimenu
radnika. Primećujete da ako se eksplicitno ne napiše oznaka rastućeg ili opadajućeg sortiranja, biće izvršeno
rastuće sortiranje.
<br>
Sledećim upitom prikazujemo imena, prezimena i plate svih radnika, sortiranih od najveće do najmanje plate.
<xmp class = "primer_ta" >
SELECT ime, prezime, plata FROM radnik ORDER BY plata DESC;
</xmp>
<button class = "button_copy" >Vidi primer</button>
<br>
Narednim upitom izlistavamo prezimena i imena svih trgovaca sortiranih rastuće po prezimenu, a ako imaju isto
prezime onda se sortiraju rastuće po imenu.
<xmp class = "primer_ta" >
SELECT prezime, ime FROM radnik WHERE polozaj = 'trgovac' ORDER BY prezime ASC, ime ASC;
</xmp>
<button class = "button_copy" >Vidi primer</button>
<br>
<h2>Naredba LIMIT</h2>
Ovom naredbom se ograničava broj redova koji se dobijaju izvršavanjem nekog upita.
<br>
Da bismo dobili prvih 5 redova tabele <b>radnik</b> upotrebićemo sledeći upit:
<xmp class = "primer_ta" >
SELECT * FROM radnik LIMIT 5;
</xmp>
<button class = "button_copy" >Vidi primer</button>
<br>
Ovim upitom dobijamo samo 5 redova iz tabele <b>radnik</b> koji su prvi dohvaćeni upitom.
<br>
Ako želimo sve podatke iz tabele od petog do desetog reda (uključujući i peti i deseti red), upotrebićemo upit:
<xmp class = "primer_ta" >
SELECT * FROM radnik LIMIT 4, 6;
</xmp>
<button class = "button_copy" >Vidi primer</button>
<br>
Prvi broj iza ključne reči LIMIT označava koliko se prvih redova iz tabele zanemaruje, a drugi broj je maksimalni
broj redova koje želimo da učitamo.
<br><br>
Ako želimo da učitamo 5 radnika sa najvećom platom, onda moramo kombinovati i LIMIT i ORDER BY.
<xmp class = "primer_ta" >
SELECT * FROM radnik ORDER BY plata DESC LIMIT 5;
</xmp>
<button class = "button_copy" >Vidi primer</button>
<br>
<div class = "zadatak">
	Pronaći prva tri radnika koja su se zaposlila u Novom Sada.
</div>
