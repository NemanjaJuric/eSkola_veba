<h1><b>Pretraga tabele (WHERE)</b></h1>
U prethodnoj lekciji smo videli kako da izlistamo sadržaj neke tabele. Najčešće
nam neće trebati svi podaci iz tabele, nego samo određeni redovi koji
ispunjavaju neki uslov. To se radi pomoću ključne reči WHERE.
<br />
<b>Uslovni upit:</b><br />
<xmp class="primer_ta"
>
SELECT ime_kolone1, ..., ime_koloneN
FROM ime_tabele
WHERE uslov;
</xmp>
<div class="napomena">
  Radi preglednosti, prilikom pisanja upita vršimo nazubljivanje. Tehničke
  karakteristike platforme ne dozvoljavaju višelinijske upite, pa ih zbog toga
  moramo pisati u jednoj liniji.
</div>
Uslov je neki izraz koji koristi relacioni operator koji vraća logičku vrednost
TRUE ili FALSE.<br />
Koristićemo sledeće relacione operatore:
<table class="tabela">
  <thead>
    <tr>
      <th>Operator</th>
      <th>Značenje</th>
    </tr>
  </thead>
  <tbody>
    <tr>
      <td>=</td>
      <td>jednako</td>
    </tr>
    <tr>
      <td>></td>
      <td>veće od</td>
    </tr>
    <tr>
      <td><</td>
      <td>manje od</td>
    </tr>
    <tr>
      <td>>=</td>
      <td>veće ili jednako</td>
    </tr>
    <tr>
      <td><=</td>
      <td>manje ili jednako</td>
    </tr>
    <tr>
      <td>!= ili <></td>
      <td>različito</td>
    </tr>
    <tr>
      <td>IS NULL i IS NOT NULL</td>
      <td>da li je vrednost NULL ili nije</td>
    </tr>
  </tbody>
</table>
<br /><br />
Hajde da pronađemo sve radnike koji imaju platu veću od 50000 dinara:
<xmp class="primer_ta"
>
SELECT ime, prezime, plata FROM radnik WHERE plata > 50000;
</xmp>
<button class="button_copy">Vidi primer</button>
<br />
Možemo pisati uslove i za kolone koje čuvaju tekstualne podatke. Npr. hajde da
pronađemo sve vozače:
<xmp class="primer_ta"
>
SELECT ime, prezime FROM radnik WHERE polozaj = 'vozac';
</xmp>
<button class="button_copy">Vidi primer</button>
<br />
<div class="zadatak">
  Pronađite sve radnike koji su se zaposlili u 2018. godini (Pazite u kom
  formatu se pišu datumi).
</div>
<h2>Složeni uslovi</h2>
Do sada smo pronalazili redove iz tabele koji su ispunjavali samo jedan uslov,
ali moguće je u jednom upitu kombinovati više uslova. Za povezivanje uslova
koriste se logički operatori <b>AND</b> (konjukcija) i <b>OR</b> (disjunkcija).
Postoji još jedan logički operator <b>NOT</b> (negacija).
<br />
Ovi operatori se izračunavaju sledećim redosledom:
<ul>
  <li>NOT</li>
  <li>AND</li>
  <li>OR</li>
</ul>
Znači, NOT ima najviši prioritet, a operator OR najniži.
<br />
Naravno, na prioritet izvršavanja operatora možemo uticati postavljanjem
zagrada.
<br />
Napišimo sada jedan upit sa složenim uslovom. Neka se traže svi radnici koji su
trgovci i imaju platu veću od 40000 dinara:<br />
<xmp class="primer_ta"
>
SELECT ime, prezime FROM radnik WHERE polozaj = 'trgovac' AND plata > 40000;
</xmp>
<button class="button_copy">Vidi primer</button>
<br />
Hajde sad da vidimo koji trgovci imaju platu veću od 40000 dinara a rade u Nišu
ili Novom Sadu:<br />
<xmp class="primer_ta"
>
SELECT ime, prezime, polozaj, plata, radno_mesto FROM radnik WHERE polozaj = 'trgovac' AND plata > 40000 AND (radno_mesto = 'Nis' OR radno_mesto = 'Novi Sad');
</xmp>
<button class="button_copy">Vidi primer</button>
<br />
<div class="zadatak">
  Pronađete radnike koji su se zaposlili u 2017. godini i rade u Beogradu ili
  Nišu.
</div>
<h2>Operatori IN i BETWEEN</h2>
Prilikom pisanja upita sa složenim uslovima korisno je koristiti operatore IN i
BETWEEN. Njihovo značenje je najlakše opisati na primeru.<br />
Sledećim upitom pronalazimo sve radnike koji rade u Nišu ili Novom Sadu a imaju
platu između 40000 i 60000 dinara:
<xmp class="primer_ta"
>
SELECT ime, prezime, plata, radno_mesto FROM radnik WHERE radno_mesto IN ('Nis', 'Novi Sad') AND plata BETWEEN 40000 AND 60000;
</xmp>
<button class="button_copy">Vidi primer</button>
<br />
Operator IN označava da se vrednost u koloni sa njegove leve strane mora
nalaziti u skupu sa njegove desne strane.
<br />
Operator BETWEEN označava da se vrednost u koloni sa njegove leve strane mora
nalaziti između graničnih vrednosti (uključujući i granične vrednosti) koje su
sa njegove desne strane.
<br />
Uslov ovog upita smo mogli napisati i bez upotrebe operatora IN i BETWEEN, ali
taj uslov je malo duži i nerazumljiviji za čitanje. Taj uslov bi bio ovakav:<br />
<xmp class="primer_ta"
>
(radno_mesto = 'Nis' OR radno_mesto = 'Novi Sad') AND plata >= 40000 AND plata <= 60000
</xmp>
Narednim upitom pronalazime sve radnike firme koji nisu trgovci ili vozači.
<xmp class="primer_ta"
>
SELECT ime, prezime, polozaj FROM radnik WHERE polozaj NOT IN ('trgovac', 'vozac');
</xmp>
<button class="button_copy">Vidi primer</button>
<br />
<div class="zadatak">
  Pronađite sve trgovce i vozače koji rade u Beogradu ili Novom Sadu a primljeni
  su na posao u 2017. godini.
</div>
<h2>Operator LIKE</h2>
Prilikom pretreživanja tekstualnih podataka, česta je pojava da se traže neki
podaci koji koji počinju tačno određenim slovom, ili se završavaju nekim
karakterom, ili nizom karaktera... (npr. treba pronaći sve osobe čije prezime
počinje slovom "P", a ime se završava slovima "na").
<br />
Takvu pretragu možemo izvršiti pomoću operatora <b>LIKE</b>:
<xmp class="primer_ta"
>
	SELECT ime_kolone1, ..., ime_koloneN
	FROM ime_tabele
	WHERE ime_kolone1 LIKE obrazac;
</xmp>
Obrazac se piše pod znacima navoda i on opisuje uslov koji traženi tekstualni
podatak treba da ispuni. Prilikom pisanja obrazaca koristimo dva specijalna
karaktera: <b>%</b> i <b>_</b>.
<br />
<ul>
  <li>
    <b>%</b> - Označava da se na njegovom mestu može (a i ne mora) nalaziti bilo
    koji karakter ili više njih
  </li>
  <li>
    <b>_</b> - Označava da se na njegovom mestu mora nalaziti tačno jedan
    karakter
  </li>
</ul>
Značenje ovih specijalnih karaktera biće jasnije nakon sledeće tabele:
<table class="tabela">
  <thead>
    <tr>
      <th>Primer obrasca</th>
      <th>Značenje</th>
    </tr>
  </thead>
  <tbody>
    <tr>
      <td>'a%'</td>
      <td>Označava sve reči koje počinju slovom "a"</td>
    </tr>
    <tr>
      <td>'%a'</td>
      <td>Označava sve reči koje se završavaju slovom "a"</td>
    </tr>
    <tr>
      <td>'%na'</td>
      <td>Označava sve reči koje se završavjau nizom slova "na"</td>
    </tr>
    <tr>
      <td>'b_a'</td>
      <td>
        Označava sve troslovne reči koje počinju slovm "b" a završavaju se slovm
        "a"
      </td>
    </tr>
    <tr>
      <td>'%a_a'</td>
      <td>
        Označava sve reči koje imaju bar tri karaktera, završavaju se na "a" i
        treći karakter od pozadi im je "a"
      </td>
    </tr>
  </tbody>
</table>
<br /><br />
Sledećim upitom pronalazimo sve radnike čije ime počinje slovom "M".
<xmp class="primer_ta"
>
SELECT ime, prezime, polozaj FROM radnik WHERE ime LIKE 'M%';
</xmp>
<button class="button_copy">Vidi primer</button>
<br />
<div class="napomena">
  Prilikom upoređivanja slova, ne pravi se razlika između malih i velikih slova.
</div>
Sada pronalazimo sve radnike kojima je drugo slovo prezimena slovo "o".
<xmp class="primer_ta"
>
SELECT ime, prezime, polozaj FROM radnik WHERE prezime LIKE '_o%';
</xmp>
<button class="button_copy">Vidi primer</button>
<br /><br />
Šta nam vraća naredni upit?
<xmp class="primer_ta"
>
SELECT ime, prezime, polozaj FROM radnik WHERE polozaj LIKE '% %';
</xmp>
<button class="button_copy">Vidi primer</button>
<br />
Vraća nam one radnike koji su na položaju koji ima dve reči.
<div class="zadatak">
  Pronađite sve radnike kojima prezime ne počinje slovm "P".
</div>
