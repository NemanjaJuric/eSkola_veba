<h1><b>Upiti za kreiranje baza i tabela</b></h1>
Da bismo kreirali bazu podataka, prvo treba da se povežemo sa serverom.
Povezivanje je objašnjeno u prethodnoj lekciji.<br />
<b>Upit za kreiranje baze podataka:</b>
<br />
<span class="primer_text">CREATE DATABASE ime_baze;</span>
<br />
Ime baze ne sme sadržati razmake, tačke ili kose crte.
<br />
<b>Upit za brisanje baze podataka:</b><br />
<span class="primer_text">DROP DATABASE ime_baze;</span>

<h2>Kreiranje tabela</h2>

Da bismo napravili tabelu u bazi podataka, treba da se povežemo sa tom bazom.
Povezivanje je objašnjeno u prethodnoj lekciji.<br />
<b>Upit za kreiranje tabele u bazi:</b>
<br />
<xmp class="primer_ta"
>
CREATE TABLE ime_tabele(
	kolona1_ime tip_podatka,
	.
	.
	.
	ime_koloneN tip_podatka
);
</xmp>
U zagradi iza imena tabele navode se imena kolona i tip podatka koji se čuva u
toj koloni. Najčešće korišćeni tipovi podataka su dati u sledećoj tablici:<br />
<table class="tabela">
  <thead>
    <tr>
      <th>Tip</th>
      <th>Opis</th>
    </tr>
  </thead>
  <tbody>
    <tr>
      <td>INT</td>
      <td>celi brojevi</td>
    </tr>
    <tr>
      <td>DOUBLE</td>
      <td>decimalni brojevi</td>
    </tr>
    <tr>
      <td>DECIMAL</td>
      <td>decimalni brojevi</td>
    </tr>
    <tr>
      <td>CHAR</td>
      <td>tekst fiksne dužine</td>
    </tr>
    <tr>
      <td>VARCHAR</td>
      <td>tekst promenljive dužine</td>
    </tr>
    <tr>
      <td>TEXT</td>
      <td>tekst</td>
    </tr>
    <tr>
      <td>DATE</td>
      <td>datum (YYYY-MM-DD)</td>
    </tr>
    <tr>
      <td>TIME</td>
      <td>vreme (HH:MM:SS)</td>
    </tr>
    <tr>
      <td>DATETIME</td>
      <td>datum i vreme (YYYY-MM-DD HH:MM:SS)</td>
    </tr>
    <tr>
      <td>YEAR</td>
      <td>godina (YYYY ili YY)</td>
    </tr>
  </tbody>
</table>
Iza tipa podatka se može u zagradi navesti broj koji predstavlja maksimalnu
velicinu podatka, npr. <span class="primer_text">VARCHAR(30)</span> označava da
nam je podatak tekstualnog tipa i da ima najviše 30 karaktera. <br /><br />
Poželjno je da svaka tabela ima <b>primarni ključ</b> - kolonu čije su vrednosti
jedinistvene za svaki red u tabeli. Tj. dva (ili više) redova
<b>ne smeju</b> imati istu vrednost u koloni primarnog ključa. Primarni ključ
može biti određen i sa više kolona, naravno, kombinacije vrednosti u tim
kolonama su jedinstvene za svaki red tabele.
<br />
Kako definišemo koja kolona će biti primarni ključ? U upitu za kreiranje tebele,
nakon nabrajanja svih imena i tipova podataka kolona u tabeli dodamo
<span class="primer_text">PRIMARY KEY(ime_kolone)</span>. Primarni ključ možemo
odrediti i na drugi način, a to je da nakon imena kolone koja će biti primarni
ključ, i njenog tipa podatka dodamo
<span class="primer_text">PRIMARY KEY</span>.
<br />
Upit kojim se kreira tabela koja čuva JMBG, ime, prezime i broj godina osobe
izgleda ovako:
<xmp class="primer_ta"
>
CREATE TABLE osoba(
	jmbg INT(13),
	ime VARCHAR(20),
	prezime TEXT(50),
	godine INT,
	PRIMARY KEY(jmbg)
);
</xmp>
Svaka osoba ima različit JMBG, pa je logično da kolonu u kojoj se čuvaju matični
brojevi osoba uzmemo za primarni ključ tabele.
<br /><br />
Za svaku kolonu, iza tipa podatka koji se čuva u toj koloni, možemo navesti neku
ključnu reč koja opisuje podatak u toj koloni. Neke od najčešće korišćenih
ključnih reči i njihova značenja su:
<br />
<b>NOT NULL</b> - Prilikom popunjavanja reda tabele, polje ne sme da ostane
nepopunjeno.
<br />
<b>DEFAULT</b> - Ako se prilikom popunjavanja reda tabele ne navede konkretna
vrednost, u polje se upisuje vrednost koja je navedena iza ključne reči.
<br />
<b>AUTO_INCREMENT</b> - Prilikom dodavanja prvog reda u tabelu, u polje
obeleženo ovom ključnom rečju se upisuje broj 1 i za svaki naredni dodati red se
upisuje broj za jedan veći od prethodnog. <br /><br />
Analizirajmo sledeći upit:
<xmp class="primer_ta"
>
CREATE TABLE clan_kluba(
	ime VARCHAR(20) NOT NULL,
	prezime TEXT(50) NOT NULL,
	br_karte INT AUTO_INCREMENT PRIMARY KEY,
	godine INT,
	grad VARCHAR(30) DEFAULT 'Beograd'
);
</xmp>
Ovim upitom kreiramo tabelu <b>clan_kluba</b>. Tabela sadrži kolone koje čuvaju
ime, prezime, broj članske karte, godine i grad iz kog je član kluba.
<br />
Polje u koloni <b>ime</b> čuva tekstualni podatak koji ima najviše 20 karaktera
i to polje ne sme ostati prazno.
<br />
Polje u koloni <b>prezime</b> čuva tekstualni podatak koji može imati najviše 50
karaktera i to polje mora biti popunjeno.
<br />
Polje u koloni <b>br_karte</b> čuva ceo broj, koji se sa svakim novim dodatim
članom povećava za jedan. Kako svaki član kluba ima različit broj članske karte,
kolonu <b>br_karte</b> smo izabrali za primarni ključ.
<br />
Polje u koloni <b>godine</b> čuva celobrojni podatak.
<br />
Polje u koloni <b>grad</b> čuva tekstualni podatak koji može imati najviše 30
karaktera i ako se prilikom popunjavanja tabele ne navede grad novog člana
kluba, u tabelu se upisuje podrazumevana vrednost Beograd. <br /><br />
