<h1><b>Ugrađene funkcije</b></h1>
Prilikom pretrage tabela možemo koristiti neke od ugrađenih funkcija.
<h2>Funkcije MIN() i MAX()</h2>
Ove funkcije vraćaju najmanju, odnosno najveću vrednost za izabranu kolonu. Ako je podatak u izabranoj koloni
tekstualnog tipa, poređenje se vrši leksikografski.
<br>
Narednim upitom pronalazimo najveću platu koju ima neko od radnika.
<xmp class = "primer_ta" >
SELECT MAX(plata) FROM radnik;
</xmp>
<button class = "button_copy" >Vidi primer</button>
<br>
Sledeći upit vraća datum yaposlenja prvog radnika.
<xmp class = "primer_ta" >
SELECT MIN(datum_zaposlenja) FROM radnik;
</xmp>
<button class = "button_copy" >Vidi primer</button>
<br>
<h2>Funkcije SUM(), AVG() i COUNT()</h2>
Funkcija <b>SUM()</b> vraća zbir svih vrednosti izabrane kolone.
Sledećim upitom dobijamo kolika su mesečna izdvajanja firme za plate svih radnika.
<xmp class = "primer_ta" >
SELECT SUM(plata) FROM radnik;
</xmp>
<button class = "button_copy" >Vidi primer</button>
<br>
Funkcija <b>AVG()</b> vraća prosečnu vrednost označene kolone.
Narednim upitom dobijamo prosečnu platu u firmi.
<xmp class = "primer_ta" >
SELECT AVG(plata) FROM radnik;
</xmp>
<button class = "button_copy" >Vidi primer</button>
<br>
Funkcija <b>COUNT()</b> broji koliko podataka je upisano u izabranoj koloni.
Narednim upitom dobijamo koliko imamo trgovaca u tabeli.
<xmp class = "primer_ta" >
SELECT COUNT(*) FROM radnik WHERE polozaj = 'trgovac';
</xmp>
<button class = "button_copy" >Vidi primer</button>
<br>
<div class = "zadatak">
	Prvo pronaći najmanju i najveću platu šefa prodavnice. Zatim odrediti prosečnu platu vozača na dva načina.
</div>
<h2>Funkcije za rad sa znakovnim vrednostima</h2>
<ul>
  <li>
    Funkcija <b>CONCAT(str1, str2, ...)</b>: Ovom funkcijom se nadovezuju stringovi koji su joj prosleđeni
    kao argumenti.<br>
    Ako hoćemo da imena i prezimena svih radnika ispišemo u jednoj koloni, to možemo postići sledećim upitom:
    <xmp class = "primer_ta" >
SELECT CONCAT(ime, prezime) AS ime_i_prezime FROM radnik;
    </xmp>
    <button class = "button_copy" >Vidi primer</button>
    <br>
    Primećujete da su ime i prezime slepljeni. Da bismo stavili razmak (belinu) između imena i prezimena radnika,
    modifikujmo prehodni upit.
    <xmp class = "primer_ta" >
SELECT CONCAT(ime, ' ', prezime) AS ime_i_prezime FROM radnik;
    </xmp>
    <button class = "button_copy" >Vidi primer</button>
    <br>
  </li>
  <li>
    Funkcija <b>LENGTH(str)</b>: Ova funkcija vraća dužinu stringa.
    Sledećim upitom dobijamo prosečnu dužinu imena radnika iz tabele.
    <xmp class = "primer_ta" >
SELECT AVG(LENGTH(ime)) FROM radnik;
    </xmp>
    <button class = "button_copy" >Vidi primer</button>
    <br>
  </li>
  <li>
    Funkcija <b>LOCATE(str1, str2, poz)</b>: Vraća poziciju pojvaljivanja stringa str1 u stringu str2, pretraga
    počinje od pozicije poz u stringu str2.
  </li>
  <li>
    Funkcija <b>REPLACE(str1, str2, str3)</b>: Vraća string str1 u kome su sva pojavljivanja podstringa str2
    zamenjena stringom str3.
  </li>
  <li>
    Funkcija <b>LOWER(str)</b>: Sva velika slova iz string str pretvara u mala slova.
  </li>
  <li>
    Funkcija <b>UPPER(str)</b>: Sva mala slova iz string str pretvara u velika slova.
  </li>
</ul>
<div class = "zadatak">
	Ispisati prezimena i imena (prezime da bude ispisano velikim slovima) u jednoj kolini, položaj i platu svih
  radnika. Ako je radnik šef prodavnice, onda neka reč "sef" bude zamenjena rečju "rukovodilac".
</div>
<h2>Funkcije za rad sa datumima</h2>
<ul>
  <li>
    Funkcija <b>NOW()</b>: Vraća trenutan datum i vreme u formatu YYYY-MM-DD HH:MM:SS
  </li>
  <li>
    Funkcija <b>CURDATE()</b> ili <b>CURRENT_DATE()</b>: Vraća trenutni datum u formatu YYYY-MM-DD
  </li>
  <li>
    Funkcija <b>CURTIME()</b> ili <b>CURRENT_TIME()</b>: Vraća trenutno vreme u formatu HH:MM:SS
  </li>
  <li>
    Funkcija <b>DAYNAME(datum)</b>: Vraća ime dana u nedelji (na engleskom jeziku) zadatog datuma u argumentu datum
  </li>
  <li>
    Funkcija <b>EXTRACT(tip FROM datum)</b>: Vraća komponentu iz datuma koji je prosleđen argumentom datum. Komponenta
    može biti godina, mesec, dan, sat, minut ili sekund. Komponenta se prosleđuje parametrom tip i to za godinu se
    prosleđuje YEAR, za mesec MONTH, za dan DAY, za sat HOUR, za minut MINUTE i za sekunde SECOND.<br>
    Odredimo sve radnike koji su se zaposlili 2017. godine.
    <xmp class = "primer_ta" >
SELECT * FROM radnik WHERE EXTRACT(YEAR FROM datum_zaposlenja) = 2017;
    </xmp>
    <button class = "button_copy" >Vidi primer</button>
    <br>
  </li>
<div class = "zadatak">
	Odrediti imena i prezimena svih radnika koji su se zaposlili u mesecu koji odgovara mesecu u trenutku pretrage.
</div>
</ul>
<h2>Neke matematičke funkcije</h2>
<ul>
	<li>
		<b>ABS(n)</b>: vraća apsolutnu vrednost broja n.
	</li>
	<li>
		<b>POWER(n, m)</b>: vraća broj n pomnožen sam sa sobom m puta, odnosno vraća n na m.
	</li>
	<li>
		<b>SQRT(n)</b>: vraća kvadratni koren broja n.
	</li>
	<li>
		<b>DIV(n, m)</b>: vraća rezultat celobrojnog deljenja braja n brojem m.
	</li>
	<li>
		<b>MOD(n, m)</b>: vraća ostatak pri deljenju broja n brojem m.
	</li>
	<li>
		<b>RAND()</b>: vraća slučajan broj između nula i jedan.
	</li>
	<li>
		<b>FLOOR(n)</b>: zaokružuju broj n na najbliži manji (ili jednak) ceo broj.
	</li>
	<li>
		<b>CEILING(n)</b>: zaokružuje broj n na najbliži veći (ili jednak) ceo broj.
	</li>
	<li>
		<b>ROUND(n)</b>: zaokružuje broj n na najbliži ceo broj.
	</li>
	<li>
		<b>ROUND(n, d)</b>: zaokružuje broj n na najbliži broj sa d decimala.
	</li>
</ul>
