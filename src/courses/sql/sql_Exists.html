<h1><b>EXISTS, ANY i ALL</b></h1>
Ove ključne reči se koriste prilikom pisanja podupita.
<h2>EXISTS</h2>
Do sada su se rezultati dobijeni podupitom upoređivali sa nečim iz glavnog dela
upita, ali ako koristimo ključnu reč EXISTS onda se podaci iz glavnog dela upita
upoređuju sa uslovom datim u podupitu. Ispisuju se sve vrednosti iz glavnog dela
upita koje se nalaze i u podupitu. Biće malo jasnije objašnjeno nakon primera.
<br />
Odrediti imena svih kupaca koji su kupovali u firmi.
<xmp class="primer_ta"
>
SELECT kupac.ime, kupac.prezime FROM kupac WHERE EXISTS (SELECT narudzbina.kupac FROM narudzbina WHERE kupac.id_kupca = narudzbina.kupac);
</xmp>
<button class="button_copy">Vidi primer</button>
<br />
Za svaki red tabele <b>kupac</b> se gleda da li se nalazi i u rezultatu podupita
i ako se nalazi, onda se taj red vraća kao rezultat upita. U podupitu se
proverava da li se id_radnika iz tabele <b>radnik</b> nalazi i u tabeli
<b>narudzbina</b> u koloni kupac.
<br />
<br />
Isti rezultat se mogao dobiti i bez korišćenja ključne reči EXISTS, ali šta ako
je potrebno pronaći sve osobe iz tabele <b>kupac</b> koje nisu ništa naručivali
iz firme. Takav problem se može rešiti pomoću spoljašnjeg povezivanja tabela,
ali može i jednostavnije, pomoću ključnih reči EXISTS i NOT.
<xmp class="primer_ta"
>
SELECT kupac.ime, kupac.prezime FROM kupac WHERE NOT EXISTS (SELECT narudzbina.kupac FROM narudzbina WHERE kupac.id_kupca = narudzbina.kupac);
</xmp>
<button class="button_copy">Vidi primer</button>
<br />
Ako se ispred EXISTS doda NOT, onda se kao rezultat upita dobiju svi redovi iz
tabele
<b>kupac</b> koji se <u>ne nalaze</u> u rezultatu podupita.
<div class="zadatak">
  Pomoću ključne reči EXISTS dobiti imena i prezimena svih radnika koji su išli
  na službeni put
</div>
<h2>ANY</h2>
Kako funkcionišu upiti sa ovom ključnom reči je najlakše objasniti na nekom
primeru.
<br />
Potrebno je izlistati sve radnike koji imaju veću platu od bilo kog vozača.
<xmp class="primer_ta"
>
SELECT ime, prezime, polozaj, plata FROM radnik WHERE plata > ANY (SELECT plata FROM radnik WHERE polozaj = "vozac");
</xmp>
<button class="button_copy">Vidi primer</button>
<br />
Ako malo pogledamo kakve plate imaju radnici, vidimo da nam ovaj upit vraća sve
radnike koji imaju veću platu od najniže vozačeve plate.
<br />
Upit se izvršava na sledeći način. U podupitu se dobiju plate svih vozača, zatim
se za svaki red iz tabele <b>radnik</b> upoređuje plata radnika sa prvom platom
dobijenom iz podupita i ispisuju se svi radnici koji imaju veću platu od te prve
iz podupita. Nakon toga se sve plate iz tabele <b>radnik</b>
upoređuju sa drugom platom dobijenom iz podupita i ako im je plata veća oni se
ispisuju (ako je taj radnik već ispisan, ne vrši se dupliranje). Analogno se
radi do kraja rezultata podupita. Na kraju, dobijemo sve radnike koji imaju veću
platu od najmanje plate koja je dobijena izvršavanjem podupita.
<div class="zadatak">
  Odrediti sve radnike koji imaju jednaku ili veću platu od najslabije plaćenog
  šefa prodavnice.
</div>
<h2>ALL</h2>
Ova ključna reč je slična ključnoj reči ANY. U čemu je razlika biće objašnjeno
nakon primera.
<xmp class="primer_ta"
>
SELECT ime, prezime, polozaj, plata FROM radnik WHERE plata > ALL (SELECT plata FROM radnik WHERE polozaj = "vozac");
</xmp>
<button class="button_copy">Vidi primer</button>
<br />
Vidimo da je rezultat upita samo jedan red. Možda je očekivano da, pored
generalnog direktora, kao rezultat dobijemo i sve šefove prodavnica, ali
primetite da jedan vozač ima veću platu od svih šefova prodavnica.
<br />
Upit se izvršava na sledeći način. U podupitu se dobiju plate svih vozača i onda
se ispisuju radnici koji imaju platu <u>veću od svake</u> plate koja je dobijena
podupitom. Tj. ispisuju se svi radnici koji imaju veću platu od najveće plate
dobijene podupitom.
<div class="zadatak">
  Odrediti sve radnike koji imaju veću platu od svakog šefa prodavnice.
</div>
<br />
