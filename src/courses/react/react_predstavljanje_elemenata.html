<h1>Predstavljanje elemenata</h1>
<br />

U React aplikacijama najmanju jedinicu gradnje prestavaljaju Elementi.
<br /><br />

Element opisuje ono što želite da vidite na ekranu.
<xmp class="primer_ta">
const element = <h1>Zdravo svete!</h1>;
</xmp>

Za razliku od DOM elemenata pregledača, React elementi su obični objekti i lako
ih je kreirati. React DOM vodi računa o ažuriranju DOM-a tako da odgovara React
elementima.

<div class="napomena">
  Mogli bismo pomešati elemente sa opšte poznatim konceptom "Komponenti". U
  sledećem odeljku ćemo predstaviti komponente. Elementi su ono od čega su
  "komponente" sastavljene, preporučujemo vam da pročitate ovaj odeljak pre nego
  što pređete na sledeće.
</div>
<br />

<h2 id="predstavljanjeElementa">Postavljanje/Predstavljanje elementa u DOM</h2>

Recimo da negde u vašoj HTML datoteci postoji &ltdiv&gt:
<xmp class="primer_ta">
<div id="root"></div>
</xmp>

To nazivamo "korenim" DOM čvorom, jer će svim unutar njega upravljati React DOM.
<br /><br />

Aplikacije napisane samo uz pomoć React-a obično imaju jedan "koreni" DOM čvor.
Ukoliko ugrađujete React u već postojeću aplikaciju, možete imati onoliko
izolovanih "korenih" DOM čvorova koliko želite.
<br /><br />

Za postavljanje/predstavljanje React elementa unutar "korenog" DOM čvora,
neophodno je da prosledite oba
<span class="primer_text">ReactDOM.render()</span> funkciji:
<xmp class="primer_ta">
const element = <h1>Zdravo svete!</h1>;
ReactDOM.render(element, document.getElementById('root'));
</xmp>

Na stranici prikazuje "Zdravo svete!".
<br /><br />

<h2 id="azuriranjePrikazanogElementa">Ažuriranje prikazanog elementa</h2>

React elementi su nepromenljivi (imutabilni). Jednom kada je element kreiran, ne
možete promeniti njegovu decu ili atribute. Element je nešto poput jednog kadra
u filmu: prestavlja KI (Korisnički Interfejs) u određenom trenutku.
<br /><br />

Sa našim dosadašnjim znanjem, jedini način da ažuriramo KI je da kreiramo novi
element i prosledimo ga
<span class="primer_text">ReactDOM.render()</span> funkciji. <br /><br />

Razmotrimo sledeći primer (otkucaji sata):
<xmp class="primer_ta">
function tick() {
  const element = (
    <div>
      <h1>Zdravo svete!</h1>
      <h2>Sada je {new Date().toLocaleTimeString()}.</h2>
    </div>
  );
  ReactDOM.render(element, document.getElementById('root'));
}

setInterval(tick, 1000);
</xmp>

Svake sekunde poziva <span class="primer_text">ReactDOM.render()</span> iz
povratnog poziva <span class="primer_text">setInterval()</span> funkcije.

<div class="napomena">
  U praksi, većina React aplikacija poziva
  <span class="primer_text">ReactDOM.render()</span> samo jednom. U sledećim
  odeljcima saznaćemo kako se takav kod učauruje (enkapsulira) u komponente koje
  sadrže i dodatne informacije u svom stanju. <br /><br />
  Preopručujemo da ne preskačete teme jer se nadovezuju jedna na drugu.
</div>
<br />

<h2>React ažurira samo ono što je neophodno</h2>

React DOM upoređuje element i njegovu decu sa prethodnim i primenjuje samo
ispravke DOM-a potrebne za dovođenje DOM-a u željeno stanje.
<br /><br />

Možete se uveriti u to proverom poslednjeg primera korišćenjem alata pregledača:
<img
  src="courses/react/react_slike/react_predstavljanje_elemenata.gif"
  class="img-fluid img-sm"
/>

Iako smo kreirali element koji opisuje celo stablo Korisničkog Interfejsa na
svaki otkucaj sata, React DOM ažurira samo čvor čiji se sadržaj promenio.
<br /><br />

Prema našem iskustvu, razmišljanje o tome kako bi KI trebalo da izgleda u datom
trenutku, a ne kako ga promeniti tokom vremena, uklanja čitavu klasu grešaka
koje bi mogle nastati.

<div class="zadatak">
  <b>Zadatak:</b> Dodati novi koreni čvor i u njemu postaviti element sa ispisom
  "Ja sam novi element!"
</div>
