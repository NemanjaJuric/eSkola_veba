<h1>Razmišljanje u React-u</h1>
<br>

React je, prema našem mišljenju, vrhunski način za pravljenje velikih, brzih Veb aplikacija sa JavaScript-om. Jedne od aplikacija zasnovanih na React-u su Facebook i Instagram.
<br><br>

Jedan od monogo sjajnih delova React-a je kako razmišljate o aplikacijama dok ih pravite. U ovom dokumnetu ćemo vas provesti kroz misaoni postupak izrade tabele podataka o proizvodima koju možete pretraživati, pomoću React-a.
<br><br>

<h2>Počnite sa fiksiranim podacima</h2>

Zamislite da već imamo JSON API i predlog izgleda od strane dizajnera. Predlog izgleda ovako:
<br>

<img src="courses/react/react_slike/react-razmisljanje-u-reactu-mock.png" class="img-fluid img-lg">
<br>

Naš JSON API vraća neke podatke koji izgledaju ovako:
<xmp class = "primer_ta">
[
  {category: "Sporting Goods", price: "$49.99", stocked: true, name: "Football"},
  {category: "Sporting Goods", price: "$9.99", stocked: true, name: "Baseball"},
  {category: "Sporting Goods", price: "$29.99", stocked: false, name: "Basketball"},
  {category: "Electronics", price: "$99.99", stocked: true, name: "iPod Touch"},
  {category: "Electronics", price: "$399.99", stocked: false, name: "iPhone 5"},
  {category: "Electronics", price: "$199.99", stocked: true, name: "Nexus 7"}
];
</xmp>
<br>

<h2>Korak 1: Razbite KI u hijerarhiju komponenata</h2>

Prvo što biste želeli da uradite je da nacrtate okvir oko svake komponente (i potkomonente) u dizajnu i dodelite im sva imena. Ako radite sa dizajnerom, popričajte sa njim, možda je on to već uradio. Njegova imena Photoshop slojeva mogu na kraju biti imena vaših React komponenti.
<br><br>

Kako da znate šta treba da bude izdvojeno kao komponenta? Koristite istu tehniku kao pri odlučivanju da li treba da kreirate novu funkciju ili objekat. Jedna takva tehnika je princip jedinstvene odgovornosti, odnosno komponenta bi u idealnom slučaju trebalo da radi samo jednu stvar. Ako komponenta naraste, trebalo bi je dekomponovati u manje potkomponente.
<br><br>

Budići da korisniku često prikazujete JSON model podataka, ustanovi ćete da će se, ako je vaš model pravilno napravljen, vaš KI (a samim tim i struktura komponenata) lepo prikazati. To je zato što su KI i modeli podataka skloni istoj informacionoj arhitekturi. Razdvojite korisnički interfejs na komponente, gde svaka komponenta odgovara komadu vašeg modela podataka.
<br>

<img src="courses/react/react_slike/react_razmisljanje_u_reactu_komponente.png" class="img-fluid img-lg">
<br>

Ovde ćete videti da u našoj aplikaciji imamo pet komponentni.
<ul>
<li><b>FilterableProductTable (narandžasto):</b> sadrži ceo primer</li>
<li><b>SearchBar (plavo):</b> prihvata sav korisnički unos</li>
<li><b>ProductTable (zeleno):</b> prikazuje i filtrira prikupljene podatke na osnovu korisničog unosa</li>
<li><b>ProductCategoryRow (tirkizno):</b> prikazuje naslov svake kategorije</li>
<li><b>ProductRow (crveno):</b> prikazuje red za svaki proizvod</li>
</ul>
<br>

Ako pogledate <span class = "primer_text">ProductTable</span>, videćete da zaglavlje tabele (koja sadrži <span class = "primer_text">Name</span> i <span class = "primer_text">Price</span>) nije izdvojeno kao posebna komponenta. Ovo je pitanje sklonosti i postoje argumenti za oba načina. Za ovaj primer, ostavili smo ga kao deo <span class = "primer_text">ProductTable</span>, jer je deo prikazivanja podataka za koje je odgovoran <span class = "primer_text">ProductTable</span>. Međutim, ako ovo zaglavlje postane složenije (npr. ako bismo dodali sortiranje), sigurno bi imalo smisla izdvojiti ovo kao posebnu <span class = "primer_text">ProductTableHeader</span> komponentu.
<br><br>

Sada kada smo identifikovali komponente u našem dizajnu, rasporedimo ih u hijerarhiju. Komponente koje se pojavljuju unutar druge komponente trebaju se pojaviti kao dete u hijerarhiji:
<ul>
<li>FilterableProductTable
  <ul>
    <li>SearchBar</li>
    <li>ProductTable
      <ul>
        <li>ProductCategoryRow</li>
        <li>ProductRow</li>
      </ul>
    </li>
  </ul>
</li>
</ul>
<br>

<h2>Korak 2: Izgradite statičku verziju u React-u</h2>

Sada kada imate hijerarhiju komponenti, vreme je da implementirate aplikaciju. Najlakši način je napraviti verziju koja uzima vaš model podataka i prikazuje KI, ali nema aktivnosti. Najbolje je razdvojiti te procese, jer kreiranje statičke verzije zahteva puno kucanja bez mnogo razmišljanja, a dodavanje aktivnosti zahteva puno razmišljanja bez mnogo kucanja. Videćemo zašto.
<br><br>

Da biste napravili statičku verziju aplikacije koja prikazuje vaš model podataka, želećete da napravite komponente koje koriste druge komponente i prenose podatke krosteći atribute. Atributi ("props") su način prenošenja podataka sa roditelja na dete. Ako ste upoznati sa konceptom stanja, <b>uopšte ne koristite stanje</b> za pravljenje ove statičke verzije. Stanje je rezervisano samo za aktivnosti, odnosno podatke koji se vremenom menjaju. Budući da je ovo statička verzija aplikacije, stanje vam neće trebati.
<br><br>

Možete graditi odozgo-nadole ili odozdo-nagore. To jest, možete početi sa komponentama koje se nalaze više u hijerarhiji (npr. <span class = "primer_text">FilterableProductTable</span>) ili sa onim komponentama koje su pozicionirane niže u hijerarhiji (npr. <span class = "primer_text">ProductRow</span>). U jednostavnijim primerima obično je lakše ići odozgo-nadole, a na većim projektima je lakše ići odozdo-nagore i usput pisati testove.
<br><br>

Na kraju ovog koraka imaćete biblioteku komponenata, koje ćete moći ponovo da koristite, koje prikazuju vaš model podataka. Komponente će imati samo <span class = "primer_text">render()</span> metodu jer je ovo statička verzija vaše aplikacije. Komponenta na vrhu hijerarhije (<span class = "primer_text">FilterableProductTable</span>) prihvatiće vaš model podataka preko atributa ("props"). Ako promenite svoj osnovni model podataka i ponovo pozovete <span class = "primer_text">ReactDOM.render()</span>, KI će se ažurirati. Možete videti kako se ažurira vaš KI i šta možete unaprediti. React-ov <b>jednosmerni protok podataka</b> (koji se takođe naziva jednosmerno vezivanje) održava sve modularno i brzo.
<br><br>

<h2>Kratak prekid: atributi naspram stanja</h2>

Postoje dve vrste "modela" podataka u React-u: atributi i stanje. Važno je razumeti razliku između to dvoje.
<br><br>

<h2>Korak 3: Identifikujte minimalno (ali potpuno) predstavljanje stanja KI</h2>

Da bi vaš KI bio interaktivan, morate biti u mogućnosti da pokrenete promene u vašem osnovnom modelu podataka. React to postiže pomoću <b>stanja</b>.
<br><br>

Da biste pravilno napravili aplikaciju, prvo morate razmisliti o minimalnom broju promnljivih u vašem stanju koji je vašoj aplikaciji potreban. Ovde je ključno "Ne ponavljajte se" ("DRY: Don’t Repeat Yourself"). Izračunjate apsolutno minimalnu reprezentaciju stanja koje vašoj aplikaciji treba i sve ostalo izračunajte na osnovu toga kada vam zatreba. Na primer, ako pravite "TODO" listu, u stanju čuvajte niz "TODO" stavki; ne čuvajte posebnu promenljivu u stanju za broj stavki. Umesto toga, kada želite prikazati broj "TODO" stavki, uzmite dužinu "TODO" niza.
<br><br>

Pomislite na sve podatke u našem primeru. Imamo:
<ul>
<li>Originalna lista proizvoda</li>
<li>Tekst za pretragu koji je korisnik uneo</li>
<li>Vrednost checkbox komponente</li>
<li>Filtrirana lista proizvoda</li>
</ul>
<br>

Prođimo svaki od njih i shvatimo koji je stanje. Postavite tri pitanja o svakom podatku:
<br>
1. Da li je prosleđen od roditelja preko atributa? Ako je tako, to verovatno nije stanje.
<br>

2. Da li ostaje ne promenjeno tokom vremena? Ako je tako, to verovatno nije stanje.
<br>

3. Možete li to izračunati na osnovu bilo kojeg drugog stanja ili atributa u vašoj komponenti? Ako je tako, to nije stanje.
<br><br>

Originalna lista proizvoda prosleđuje se kao atribut, tako da to nije stanje. Tekst za pretragu i checkbox jesu stanja pošto se njihova vrednost menja tokom vremena i ne može se izračunati ni iz čega. Na kraju, filtrirana lista proizvoda nije u stanju jer se može izračunati kombinovanjem originalne liste proizvoda sa tekstom pretrage i vrednosti checkbox komponente.
<br><br>

I konačno, naše stanje je:
<ul>
<li>Tekst za pretragu koji je korisnik uneo</li>
<li>Vrednost checkbox komponente</li>
</ul>
<br>

<h2>Korak 4: Identifikujte gde treba da živi vaše stanje</h2>

Uredu, indentifikovali smo koji je minimalan skup stanja aplikacije. Zatim moramo identifikovati koja komponenta mutira ili poseduje ovo stanje.
<br><br>

Zapamtite: U React-u se sve odnosi na jednosmerni tok podataka niz hijerarhiju komponenata. Možda nije odmah jasno koja komponenta treba da poseduje stanje. <b>Ovo je najčešće najzahtevniji deo za novopridošle ljude da shvate</b>, pa sledite ove korake da biste to shvatili:
<br><br>

Za svaki deo stanja u vašoj aplikaciji:
<ul>
<li>Identifikujte svaku komponentu koja prikazuje nešto na osnovu tog stanja.</li>
<li>Pronađite zajedničku vlasničku komponentu (jednu komponentu iznad svih komponenti kojima je potrebno stanje u hijerarhiji).</li>
<li>Ili zajedniči vlasnik ili neka druga viša komponenta u hijerarhiji treba da poseduje stanje.</li>
<li>Ako ne možete da pronađete komponentu u kojoj ima smisla da poseduje stanje, napravite novu komponentu isključivo za čuvanje stanja i dodajte je negde u hijerarhiji iznad zajedničke vlasnik komponente.</li>
</ul>
<br>

Primenimo ovu strategiju za našu aplikaciju:
<ul>
<li><span class = "primer_text">ProductTable</span> treba da filtrira listu proizvoda na osnovu stanja, a <span class = "primer_text">SearchBar</span> treba da prikaže tekst za pretragu i vrednost checkbox komponente.</li>
<li>Zajednička komponenta vlasnik je <span class = "primer_text">FilterableProductTable</span>.</li>
<li>Konceptualno ima smisla da filtrirani tekst i vrednost checkbox komponente žive u <span class = "primer_text">FilterableProductTable</span> komponenti</li>
</ul>
<br>

Super, odlučili smo da naše stanje živi u <span class = "primer_text">FilterableProductTable</span> komponenti. Prvo, dodajte instancnu promenljivu <span class = "primer_text">this.state = {filterText: '', inStockOnly: false}</span> u konstruktor <span class = "primer_text">FilterableProductTable</span> komponente da biste održavali početno stanje vaše aplikacije. Zatim prosledite <span class = "primer_text">filterText</span> i <span class = "primer_text">inStockOnly</span> <span class = "primer_text">ProductTable</span> i <span class = "primer_text">SearchBar</span> komponentama kao atribute ("props"). Na kraju, koristite ove atribute da biste filtrirali redove u <span class = "primer_text">ProductTable</span> komponenti i postavili vrednosti poljima u <span class = "primer_text">SearchBar</span> komponenti.
<br><br>

Možete pogledati kako će se vaša aplikacija ponašati: postavite <span class = "primer_text">filterText</span> na <span class = "primer_text">"ball"</span> i osvežite aplikaciju. Videćete da je tabela podataka ispravno ažurirana.
<br><br>

<h2>Korak 5: Dodajte obrnuti protok podataka</h2>

Do sada smo napravili aplikaciju koja se ispravno prikazuje kao funkcija atributa ("props") i stanja koji teku kroz hijerarhiju. Sada je vreme da podržite protok podataka na drugi način: komponente koje se nalaze duboko u hijerarhiji moraju da ažuriraju stanje u <span class = "primer_text">FilterableProductTable</span> komponenti.
<br><br>

React čini ovaj protok podataka eksplicitnim kako bi vam pomogao da shvatite kako vaš program funkcioniše, ali zahteva malo više kucanja od tradicionalnog dvosmernog povezivanja podataka.
<br><br>

Ako pokušate da ukucate ili aktivirate checkbox u trenutnoj verziji primera, videćete da React ignoriše vaš unos. Ovo je namerno, jer smo postavili da <span class = "primer_text">value</span> atribut <span class = "primer_text">input</span> komopnente uvek bude jednak stanju prenetomo iz <span class = "primer_text">FilterableProductTable</span> komponente.
<br><br>

Razmislimo o onome što želimo da se dogodi. Želimo da budemo sigurni da kada god korisnik promeni nešto na formi ažuriramo stanje tako da oslikava korisnički unos. Budući da komponente treba da ažuriraju samo svoje stanje, <span class = "primer_text">FilterableProductTable</span> će proslediti funkcije <span class = "primer_text">SearchBar</span> komponenti koje će se aktivirati kad god stanje treba ažurirati. Možemo koristiti <span class = "primer_text">onChange</span> događaj na ulaznim poljima da bismo o njemu bili obavešteni. Funkcije koje je prosledila <span class = "primer_text">FilterableProductTable</span> komponenta pozvaće <span class = "primer_text">setState()</span> i aplikacija će biti ažurirana.
<br><br>

<h2>I to je to</h2>

Nadamo se da vam ovo daje ideju o tome kako razmišljati o izgradnji komponenata i aplikacija pomoću React-a. 

Iako je možda malo više kucanja nego što ste navikli, zapamtite da je taj kod mnogo čitljiviji i lakše je čitati ovaj modularni, eksplicitni kod. Kada počnete da pravite velike biblioteke komponenti, uvidećete tu eksplicitnost i modularnost, a sa ponovnom upotrebom koda, redovi koda će se početi smanjivati.

<div class="zadatak">
<b>Zadatak:</b> U editoru se nalazi komponenta TODO koja omogućava dodavanje novih stavki u TODO listu i prikazuje ih. Dodati ispis broja stavki u aplikaciji na mestu gde se vama sviđa.
<br><br>
Takođe, ohrabrujemo vas da probate da napišete ovaj i druge primere iz ove lekcije od početka samostalno.
</div>
