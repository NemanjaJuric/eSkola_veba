<h1>Definisanje vizuelnih komponenti</h1>

<p>
  U svemu čime se programiranje bavi dobro je da stvari budu modularne,
  kompaktne i samostalne. ReactJS tu ideju primenjuje na kreiranje vizuelnih
  elemenata aplikacije. Osnovna ideja rada u ovom radnom okviru je da se
  vizuelni elementi podele na manje komponente, kako bi one bile ponovo
  iskoristive i kada se podaci koje prikazuju promene.
</p>

<p>
  Definisanje vizuelnih elemenata u programskom jeziku JavaScript je prilično
  komplikovano i zahteva dosta poziva funkcije <i>createElement</i>. ReactJS
  omogućava da se vizuelne komponente definišu pomoću sintakse slične jeziku
  HTML, nazvane JSX (eng. JavaScript XML). Umesto pisanja koda za definisanje
  korisničkog okruženja, sintaksa JSX podrazumeva upotrebu odgovarajućih HTML
  oznaka.
</p>

<p>Primer upotrebe JSX sintakse u radnom okviru ReactJS:</p>

<xmp class="primer_ta">
ReactDOM.render(
    <div>
        <h1> Naslov </h1>
        <h3> Podnaslov </h3>
    </div>,
    destination
);
</xmp>

<p>Drugačiji način kreiranja ReactJS okruženja:</p>

<xmp class="primer_ta"
>
ReactDOM.render(React.createElement
    "div",
    null,
    React.createElement(
        "h1",
         null,
       "Naslov"
    ),
    React.createElement(
        "h1",
         null,
        "Podnaslov"
    )
), destination);
</xmp>

<p>
  Sintaksa JSX omogućava jednostavno definisanje vizuelnih komponenti, a ipak
  zadržava moć i fleksibilnost koju nudi skript jezik JavaScript.
</p>

<div class = "napomena">
  <b>Napomena. </b>Nije bitno da li je aplikacija napisana pomoću radnog okvira ReactJS
  ili neke druge biblioteke za JavaScript, krajni rezultat mora da bude kombinacija koda koja
  podrazumeva upotrebu jezika HTML, CSS i JavaScript, inače čitač veba neće
  znati šta da radi. Zato je potrebno definisati način na koji će se JSX
  konvertovati u odgovarajući JavaScript kôd, koji čitač veba razume.
</div>

<div class = "zadatak">
  <b>Zadatak. </b>Na koji način se mogu definisati vizuelni elementi u radnom okruženju ReactJS?
</div>