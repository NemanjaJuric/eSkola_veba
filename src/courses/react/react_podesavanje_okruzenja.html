<h1>Podešavanje radnog okruženja</h1>

<p>
  Postoje dva načina za kreiranje radnog okruženja ReactJS. Prvi način
  podrazumeva upotrebu okruženja Node.js i odgovarajućih alata, dok se drugi
  način ostvaruje uključivanjem okruženja iz distribucionog sistema servera CDN. Oba načina imaju svoju primenu u praksi.
</p>

<p>
  Prvi način je način na koji se moderni razvoj veba danas odvija. Pored
  prevođenja sintakse JSX u odgovarajući JavaScript kôd, ovaj pristup omogućava
  korišćenje modula, boljih alata za izgradnju i mnoštvo drugih funkcionalnosti
  koje olakšavaju izradu složenih veb aplikacija.
</p>

<p>
  Drugi način uključuje brzu i direktnu putanju koja se brine za prevođenje
  sintakse JSX u odgovarajući JavaScript kôd kada se strana učita. To se
  realizuje tako što se u zaglavlju HTML dokumenta navode linkovi pomoću kojih
  se pristupa udaljenim fajlovima. Linkovi koji se u ovom slučaju navode
  pokazuju na:
</p>

<ul>
  <li>kompajliranu osnovnu ReactJS bibiloteku</li>
  <li>kompajliranu biblioteku koja je neophodna za rad sa DOM elementima</li>
  <li>kompajliranu biblioteku Babel</li>
</ul>

<xmp class="primer_ta">
<!— biblioteka React-->
   <script src= "https://unpkg.com/react@16/umd/react.production.min.js"></script>
<!— biblioteka React-dom -->
    <script src= "https://unpkg.com/react-dom@16/umd/react-dom.production.min.js">
    </script>
<!—biblioteka Babel -->
    <script src="https://unpkg.com/babel-standalone@6.15.0/babel.min.js"></script>
</xmp>

<p>
  Da bi se omogućilo pravilno funkcionisanje veb strane, potrebno je da se u
  zaglavlju navede i element &lt;meta&gt; sa sledećim atributima:
  <span class="primer_text">
    &lt;meta name="viewport" content="width=device-width, initial-scale=1.0"&gt;
  </span>. Ovaj element omogućava prilagođavanje širini ekrana, dajući instrukcije
  pregledaču kako da kontroliše i skalira dimenziju veb stranice. Atribut width
  određuje širinu strane i može mu se dodeliti konkretna vrednost piksela. Izraz
  <i>width=device-width</i> određuje da širina strane bude jednaka širini
  ekrana. Atribut <i>initial-scale=1.0</i> postavlja inicijalnu vrednost prikaza
  veb strane prilikom njenog prvog učitavanja i sprečava podrazumevano uvećanje.
</p>

<div class = "zadatak">
  <b>Zadatak. </b>Na koji način se radno okruženje ReactJS uključuje pomoću sistema servera CDN?
</div>