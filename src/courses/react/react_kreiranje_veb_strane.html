<h1>Kreiranje veb strane korišćenjem okruženja ReactJS</h1>

<p>
  U prethodnoj lekciji su razmotrena dva načina koja omogućuju da ReactJS
  aplikacija postane nešto što čitač veba razume. U nastavku, radno okruženje
  ReactJS će biti uključivano iz distribucionog sistema servera CDN, sve dok ne
  bude eksplicitno rečeno drugačije.
</p>

<p>
  Rezultat pokretanja aplikacije koja je predstavljena u primeru je ispisivanje
  naslova <i>Zdravo, svete!</i> u podrazumevanom čitaču. Kako bi se sintaksa JSX
  prevela u odgovarajući JavaScript kôd, potrebno je atribut type u oznaci
  script podesiti na vrednost text/babel. Da bi se element prikazao, poziva se
  funkcija <i>ReactDOM.render()</i> koja dolazi iz biblioteke koja uključuje rad
  sa DOM elementima. Navodi se između skript tagova i jedna je od najčešćih
  metoda koje se koriste u razvoju ReactJS aplikacija. Ova metoda zahteva dva
  argumenta:
</p>

<ul>
  <li>Elemente sintakse JSX koji treba da budu prikazani</li>
  <li>Lokaciju DOM elementa u koju će se ispisati odgovarajući JSX kôd</li>
</ul>

<p>
  Posmatrano unutar primera, kada se metoda <i>render</i> izvrši, oznaka
  <i>h1</i> i sadržaj unutar nje će biti postavljeni unutar elementa
  <i>body</i>. Međutim, nije preporučljivo sadržaj predviđen za ispis
  postavljati direktno u element body, naročito ako se ReactJS koristi u
  kombinaciji sa drugim JavaScript bibliotekama i radnim okvirima. Uobičajeno je
  da se napravi poseban element. On se tretira kao nov korenski element i služi
  kao odredište za metodu <irender></i>. U tu svrhu će biti dodat element
  <i>div</i> čija će vrednost <i></i>id biti <i>container</i>. Kada je element
  <i>div</i> definisan, potrebno je još izmeniti metodu <i>render</i> da koristi
  kreirani element umesto element <i>document.body</i>.
</p>

<xmp class="primer_ta">
<body>
    <div id="container"></div>
    <script type="text/babel">
      ReactDOM.render(
        <h1>Zdravo svete!</h1>,
        document.querySelector("#container")
      );
    </script>
</body>    
</xmp>

<div class = "zadatak">
  <b>Zadatak. </b>Kreiraj veb stranu tako da ispisuje "ReactJS je radni okvir za kreiranje 
  korisničkih interfejsa" .
</div>