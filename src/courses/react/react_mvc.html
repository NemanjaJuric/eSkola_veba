<h1>Arhitekuralni šablon MVC</h1>

<p>
  Arhitekturalni šablon MVC (eng. Model-View-Controller) opisuje način kreiranja
  aplikacija pri čemu postoje kriterijumi koje je potrebno zadovoljiti. Suština
  MVC šablona je razdvajanje prezentacijskog dela aplikacije od koda koji se
  bavi podacima. Logika aplikacije je strukturirana tako da pruža mogućnost
  jednostavnog unapređivanja koda. Arhitektura MVC razdvaja aplikaciju na tri
  grupe komponenti: model, prikaz (eng. view) i kontroler. Pomoću ovog obrasca
  se zahtevi korisnika preusmeravaju na kontroler koji je zadužen za
  komunikaciju sa modelom. Model sadrži podatke kao što su informacije o
  objektima iz baze podataka. Sadrži i poslovnu logiku definišući operacije koje
  se mogu primeniti nad tim podacima. Model se ne može direktno pozvati, već
  kontroler zahteva od modela potrebne podatke. Zatim model obrađuje tražene
  podatke i vraća ih natrag kontroleru. Kontroler prosleđuje podatke komponenti
  zaduženoj za prikaz, koji ih dalje prikazuje korisniku. Komponenta view samo
  prikazuje informacije, dok kontroler obrađuje korisnički unos i bira izlazne
  podatke.
</p>

<img src="courses/react/slike/mvc-1.jpg" class="img-fluid img-md" />

<p>
  Radni okvir ReactJS se bavi slojem prikaza, pri čemu je bitno da svi vizuelni
  elementi budu ažurni. Model i kontroler mogu biti bilo koji od alata. Ta
  prilagodljivost omogućava programeru odabir tehnologija koje su mu već
  poznate, a ReactJS postaje koristan ne samo za pravljenje novih veb
  aplikacija, već i za unapređivanje koda postojećih aplikacija.
</p>